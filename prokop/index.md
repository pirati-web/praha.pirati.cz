---
layout: default
title: "Ondřej Prokop: Práce všeho druhu"
description: "Ondřej Prokop: Práce všeho druhu"
keywords: Ondřej Prokop, ANO
---


<div class="container container--default py-8 lg:py-24">
  <article>
    <header>
      <h1 itemprop="headline" class="head-alt-md md:head-alt-lg max-w-5xl mb-4">{{ page.title }}</h1>
    </header>

    <div class="lg:flex mt-8 lg:space-x-16">
      <div class="lg:w-2/3">
        <div itemprop="description" class="w-full content-block">

![Ondřej Prahu fakt Prokopne](https://a.pirati.cz/praha/img/prokop/billboard.jpg "Ondřej Prahu fakt Prokopne")

Ondřej Prokop je člověkem, který o sobě tvrdí, že ho politika neživí. Ale opak je pravdou.

Od roku 2014 je zastupitelem městské části Praha 11, od roku 2015 je pak i zastupitelem hlavního města Prahy. Rok byl radním, od počátku roku 2019 pak byl místostarostou Prahy 11. 

Pro svou neschopnost byl Ondřej Prokop z rady městské části Prahy 11 v říjnu 2021 odvolán hlasy opozice i vládnoucí koalice. Mimo jiné také proto, že se nevěnoval práci na radnici kvůli velkému množství jiných svých funkcí a aktivit placených z veřejných peněz. Těch bylo a je tolik, že si to určitě zaslouží nějaký přehled na jednom místě.
 
Jeho manželka a zároveň mluvčí Prahy 11 mu sice založila stránku na Wikipedii, ale ta byla následně zrušena z důvodu “nedoložení encyklopedické významnosti”. Protože si však myslíme, že aktivity Ondřeje Prokopa určitě by neměly zapadnout, shrnujeme je na této stránce.

### Obsah

1. [Škody způsobené prodlením Ondřeje Prokopa při řešení zatékání do budovy Sandry](/prokop/#1)
2. [Královské platy z eráru pro Ondřeje Prokopa](/prokop/#2)
3. [Prokopova IT firma získala bez soutěže zakázku na dodávku ložního prádla pro domov seniorů](/prokop/#3)
4. [Proč byl Prokop odvolán z vedení Prahy 11? Lži kolem arény ledových sportů](/prokop/#4)


### <a name="1"></a> Škody způsobené prodlením Ondřeje Prokopa při řešení zatékání do budovy Sandry

![Pomůže kbelík?](https://a.pirati.cz/praha/img/prokop/sandra.jpg "Pomůže kbelík?")

Bývalý místostarosta MČ Praha 11 Ondřej Prokop si byl vědom minimálně od léta 2020 o zatékání do budovy Sandra v průběhu její rekonstrukce, za kterou byl odpovědný, ale tuto situaci nijak neřešil. Vědomě tak ohrozil investici za zhruba 400 milionů korun.

Místo drobné včasné opravy pak po roce zatékání do budovy navrhoval v létě 2021 obří zakázku na opravu střechy a pláště budovy. S radou MČ Praha 11 projektovou dokumentaci vůbec nekonzultoval. Musel přitom vědět, že MČ Praha 11 na tuto zakázku nemá v rozpočtu peníze a ani nemá zažádáno o dotace, ze kterých by bylo možné zmíněných chybějících cca 150 milionů Kč na zakázku zajistit.

### <a name="2"></a>Královské platy z eráru pro Ondřeje Prokopa

![Money Power!](https://a.pirati.cz/praha/img/prokop/gangsta.jpg "Money Power!")

Ondřej Prokop je známý pro svou bezostyšnou kumulaci pozic placených z veřejných peněz. Za neuvolněnou funkci (tedy jako vedlejšák) místostarosty MČ Praha 11 pobíral zhruba 60 tisíc korun měsíčně. K tomu musíme připočítat jeho odměnu coby předsedy představenstva Jihoměstské majetkové ve výši 14 tisíc korun měsíčně a pak také odměnu za výkon funkce člena dozorčí rady v městské firmě Pražská vodohospodářská společnost a.s. (nominován hnutím ANO) s odměnou ve výši 21 tisíc korun měsíčně, kde se účastnil za tři roky pouze dvou jednání dozorčí rady. Z eráru tak za tři roky načerpal přes 750 tisíc Kč za dvě schůzky. A když si připočteme odměnu za výkon člena zastupitelstva hlavního města Prahy (kde často neúčastní jednání komisí kam se nechal zvolit), tak Ondřej Prokop si měsíčně v době, kdy byl místostarostou MČ Praha 11 přišel na krásných zhruba 115 tisíc korun měsíčně.

V minulosti byl kromě výše uvedeného navíc třeba členem dozorčí rady firmy:
* Zdroj pitné vody Káraný s odměnou 18 tisíc Kč měsíčně, 
* Pražské energetika Holding s odměnou 17 800 Kč měsíčně a každoročním tantiémem ve výši 200 tisíc Kč, členem 
* Operátor ICT, a.s. ve výši 10 tisíc Kč měsíčně

Celkem je to ročně přes milion korun. Není ale první svého druhu. [Pamatujete? My pamatujeme!](https://prazsky.denik.cz/zpravy_region/zastupitelka-hasova-si-v-pre-vydelala-1-2-mil-kritizuji-pirati-20160721.html)

Ondřeje Prokopa si možná pomatujete i z [legendární trafikantské tabulky](https://zpravy.aktualne.cz/domaci/prazsti-zastupitele-za-ano-si-rozdelovali-lukrativni-funkce/r~14f83a08cecb11e7be860cc47ab5f122/), která ukázala, že každý zastupitel za ANO na magistrátu musel dostat trafiky za minimálně 100 tisíc měsíčně aby hlasoval s tehdejší koalicí.

### <a name="3"></a>Prokopova IT firma získala bez soutěže zakázku na dodávku ložního prádla pro domov seniorů

![Dostal dům seniorů nabídku, kterou nemohl odmítnout?](https://a.pirati.cz/praha/img/prokop/don.jpg "Dostal dům seniorů nabídku, kterou nemohl odmítnout?")

Ondřej Prokop kritizoval dřívější soutěžení zakázek malého rozsahu v IT na magistrátu. Pikantní na tom je, že se jedná soutěžení dle pravidel, která platila celou dobu vlády hnutí ANO v Praze. Tato pravidla vyžadovala u malých zakázek oslovení 3-5 firem a otevřeně se soutěžili jen zakázky nad 2 miliony korun. Piráti naopak prosadili v průběhu své vlády na jaře 2021 změnu těchto pravidel tak, aby už zakázky nad 500 tisíc korun byly soutěženy otevřeně.

I v rámci předchozích pravidel se nicméně za vlády Pirátů u malých zakázek soutěžilo tak, že rozhodovala pouze cena a na každou zakázku došlo více nabídek. To je ostatně vidět i na webu [golemio.cz](golemio.cz), kde Magistrát hlavního města Prahy od roku 2020 transparentně zveřejňuje informace o zakázkách, a to včetně těch, které obvykle úřady nezveřejňují. Mezi tyto údaje patří třeba počet konkurenčních nabídek. Také díky tomu snížil magistrát za vlády Pirátů mezi lety 2018 a 2021 náklady na IT o 143 milionů korun ročně.

Se magistrátními zakázkami “z ruky” bez soutěže pro IT firmy má naopak velkou zkušenost Ondřej Prokop, protože jeho IT firma Fresh Services s.r.o. [získala v roce 2017 zakázku](https://www.hlidacstatu.cz/Detail/1604110?qs=ico%3A28180208) na dodání ložního prádla pro magistrátní domov seniorů Zahradní město v hodnotě 70 tisíc korun. Bez jakékoliv soutěže. Proč oslovil domov seniorů za vlády ANO pro dodávku ložního prádla právě pouze IT firmu pana Prokopa zůstává nadále tajemstvím.

### <a name="4"></a>Proč byl Prokop odvolán z vedení Prahy 11? Lži kolem arény ledových sportů.

![Aréna ledových sportů](https://a.pirati.cz/praha/img/prokop/als.jpg "Aréna ledových sportů")

Ondřej Prokop se vydává za jakéhosi disidenta projektu arény ledových sportů na Praze 11 a tvrdí že byl odvolán Piráty kvůli svému odporu k této stavbě. Realita je však úplně jiná. Ondřej Prokop byl v roce 2021 odvolán z pozice místostarosty městské části Praha 11 z důvodu naprostého nezvládnutí své gesce, nečinnosti a kumulace funkcí. Odvolán byl nejen hlasy svých koaličních partnerů z více stran ale i hlasy opozičního Hnutí pro Prahu 11. 

S těmi byl přitom Ondřej Prokop v koalici v minulém období, kde byly učiněny zásadní nevratné kroky směřující k realizaci projektu arény ledových sportů v podobě podpisu smluvy o právu stavby tehdejším starostou Štylerem (HPP), se kterým ANO sedělo v koalici. Důkazem, že Prokop tento projekt dále podporoval, je hlasování na ZMČ Prahy 11 dne 23. 3. 2017, kdy Prokop podpořil prodloužení práva stavby, jak dokládá [jeho hlasování](https://www.praha11.cz/redakce/index.php?lanG=cs&clanek=6504&slozka=12&as4uOriginalDomain=www.praha11.cz&as4u_protocol=https&ConfirmCookie=confirm&_gid=GA1.2.716876048.1639550485&bod=1644858). A tento krok se opakoval znovu v následujícím roce 13. 9. 2018, kdy opět [hlasoval](https://www.praha11.cz/redakce/index.php?lanG=cs&clanek=6504&slozka=12&as4uOriginalDomain=www.praha11.cz&as4u_protocol=https&ConfirmCookie=confirm&_gid=GA1.2.716876048.1639550485&bod=2138769) pro další prodloužení práva stavby. Pokud měl pan Prokop pochybnosti o tomto projektu, mohl svým nesouhlasným hlasování zajistit ukončení projektu, protože již v té době bylo jasné, že projekt bez účasti města nemůže vzniknout. Těžko tedy mohl být důvod jeho odvolání v tom, že se jako jediný snažil projekt arény ledových sportů zastavit, když naopak i kvůli jeho aktivitě v minulém období neměla městská část jinou možnost než tento projekt se soukromým investorem začít realizovat.

         
         
         
         
        </div>
      </div>
      <div class="pt-8 lg:w-1/3 md:pt-0">

      </div>

    </div>
  </article>

</div>

