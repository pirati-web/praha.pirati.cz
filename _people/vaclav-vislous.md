---
uid: vaclav.vislous
name:     Václav Vislous  	# běžně používáné jméno
titles:
  before: 
  after: MSc.
category:
  - vybor
  - pks
img: people/vaclav-vislous2.jpg   # 165 x 220
heroImg: Prague_panorama.jpeg
description: předseda MS Praha 9
teamDescription:
  vybor: člen výboru ZHMP pro energetiku 
  pks: 1. místopředseda KS Praha
mail:
  - vaclav.vislous@pirati.cz
mob: +420 777 954 389
ordpks: 2
profiles:
  github:       
  facebook: https://www.facebook.com/vaclavvislous 
  twitter:  https://twitter.com/VaclavVislous		  
  flickr:
funkce:
  - 1. místopředseda KS Praha
  - předseda MS Praha 9
  - zastupitel MČ Praha 9	
  - člen výboru ZHMP pro energetiku
  - člen Komise RHMP pro cyklodopravu 	  
---

**Václav Vislous** je ekonom a manažer s mezinárodním přehledem, širokou jazykovou vybaveností a bohatými zkušenostmi ze státního, poradenského i soukromého sektoru v sektorech energetiky, udržitelnosti a dopravy.

Václav Vislous získal bakalářské vzdělání na Institutu ekonomických studií Fakulty sociálních věd Univerzity Karlovy v Praze (IES FSV UK) a navázal na něj magisterským studiem v oboru manažerské a finanční ekonomie na francouzské HEC Paris. Hlavními oblastmi jeho zájmu jsou udržitelná mobilita, moderní energetika a ekonomická konkurenceschopnost.

Během svých studií na IES FSV UK byl na stáži ve společnosti McKinsey & Company. Následně se stal asistentem prof. Michala Mejstříka v Národní ekonomické radě vlády, kde je spolupodepsán pod dokumentem Rámec strategie konkurenceschopnosti. Jako vyslanec prof. Mejstříka působil nějakou dobu jako poradce ministra na Ministerstvu školství, mládeže a tělovýchovy (MŠMT).

Od roku 2012 do roku 2014 Václav působil jako analytik v poradenské společnosti Arthur D. Little. Od roku 2014 se v rámci rodinné nadnárodní skupiny podílel na optimalizaci její finanční pozice prostřednictvím efektivní restrukturalizace půjček a také na řízení transformačních a strategických projektů a rozvoj nových mezinárodních klientů.

V roce 2017 se stal jednatelem a vlastníkem společnosti VILEN, s.r.o.

Od roku 2018 působí jako zastupitel městské části Praha 9, kde je předsedou opozičního Zastupitelského klubu Pirátů. Na Radnici Prahy 9 působí v komisích životního prostředí a dopravy a územního rozvoje.

Václav dále působí jako zástupce Pirátů ve výboru zastupitelstva hl. m. Prahy pro energetiku, je členem komisí Rady hl. m. Prahy pro cyklistiku a elektromobilitu a vede pražský pirátský expertní tým pro energetiku.

V roce 2024 byl jmenován PSP ČR do pozice člena dozorčí rady Státního fondu dopravní infrastruktury (SFDI) a kooptován na pozici člena dozorčí rady společnosti Pražská energetika Holding a.s.

Václav je dlouhodobým příznivcem a propagátorem principů udržitelné a prostorově efektivní dopravy, elektromobility a moderního urbanismu.

Od roku 2021 je vlastníkem produktu v projektu CO2IN, jehož cílem je vytvoření důvěryhodného a škálovatelného nástroje pro dobrovolnou kompenzaci uhlíkové stopy.

V roce 2024 byl jmenován do pozice místopředsedy dozorčí rady Státního fondu dopravní infrastruktury (SFDI) a člena dozorčí rady společnosti Pražská energetika Holding a.s.

Od prosince 2024 je Václav 1. místopředsedou Pirátů Praha a zároveň vedoucím Republikové platformy Průmysl.

V březnu 2025 byl Václav zvolen na pozici člena správní rady spolku Climate & Sustainable Leaders Czech Republic.

Václav mluví šesti evropskými jazyky (angličtina, ruština, němčina, italština, španělština a francouzština). Hraje ochotnické divadlo v Divadelním studiu Martiny Výhodové. Hraje na kytaru, příčnou flétnu a didgeridoo.

Za svou práci v zastupitelstvu pobírá od MČ Praha 9 hrubou měsíční odměnu ve výši 9.302 Kč. Její výše vyplývá z Nařízení vlády č. 318/2017 Sb., a dále z usnesení Zastupitestva MČ Praha 9.

Historický přehled všech příjmů plynoucích z veřejných funkcí je dostupný na této stránce.

Václav vede veřejný kalendář, dostupný zde, který slouží mj. i pro zaznamenávání lobbistických kontaktů dle příslušných předpisů Pirátské strany.

