---
uid: gabriela.svarovska
name: Gabriela Svárovská
titles:
  before: 
  after:
category:                 
  - poslanci
img: people/svarovska2025b.jpg 
heroImg: Prague_panorama.jpeg
description: poslankyně PSP ČR Strany zelených zvolená na pirátské kandidátce
funkce:
   - poslankyně
teamDescription:
  poslanci: poslankyně PSPČR za Zelené
mail:
   - gabriela.svarovska@zeleni.cz
mob: +420 720 593 914
partyUid: zeleni
profiles:
  github:                 
  facebook: 
  twitter: 
  instagram: 
  flickr:
  web: 
  linkedin:
asistenti:
calendar: 
ordpos: 4
---

Jako politička propojuji zkušenosti z diplomacie, veřejné správy, médií a občanské společnosti ve prospěch demokracie, lidských práv a příznivého životního prostředí. Vím, jak moc je důležité, aby stát stál na straně lidí, ne oligarchů. Proto se zaměřuji na férové financování politiky, dostupné bydlení, energetickou bezpečnost a odolnost vůči nepřátelskému cizímu vlivu a dezinformacím.

Jako spolupředsedkyně Zelených kandiduji v parlamentních volbách 2025 na kandidátce Pirátů, abych se postavila systému, ve kterém si oligarchové kupují vliv, média i politická rozhodnutí. Naše země, naše zdraví, přírodní zdroje ani demokracie nesmí být na prodej. Chci prosadit politiku, kde pravidla platí pro všechny bez rozdílu a kde je slyšet hlas občanů, nejen těch, kteří si myslí, že si mohou všechno koupit.

Své zkušenosti jsem sbírala v diplomacii jako ředitelka odboru pro lidská práva na Ministerstvu zahraničních věcí, v politice jako tisková tajemnice prezidenta Václava Havla a poradkyně senátora Marka Hilšera. V neziskovém sektoru jsem spoluzaložila nadační fond Prague Civil Society Centre na podporu občanského aktivismu a nezávislých médií v zemích bývalého Sovětského svazu. Kariéru jsem začínala v 90. letech jako novinářka v České televizi a Českém rozhlase. Dnes se profesně, na volné noze věnuji politickým analýzám, advokačnímu poradenství, přednáškové a publikační činnosti.

Lidská práva, svoboda a rovnost jsou hodnoty, které utvářejí celou mou profesní dráhu.


