---
uid: ondrej.chrast
name: Ondřej Chrást  	# běžně používáné jméno
titles:
  before: Mgr. 
  after: 
category:                 	# kategorie: rp, praha, vary, hradec, jmk, senat
- praha
- dr
- pks
img: 		people/ondrej-chrast.jpg    # 165 x 220
description: člen předsednictva krajského sdružení Pirátů v Praze<br/> člen dozorčí rady společnosti Prague City Tourism, a.s., zastupitel na Praze 6           	        			# kratký popis, max 160 znaků
mail:
- ondrej.chrast@pirati.cz
mob: "+420 606 914 916"
orddr: 24
ordpks: 2
profiles:
  github:                 
  facebook: 		  https://www.facebook.com/ondrej.chrast
  twitter: 		  
  flickr:     		  https://www.flickr.com/search/?text=ondrej%20chrast
---

**Ondřej Chrást** (* 7. července 1980) je členem předsednictva pražských Pirátů. Pochází z Františkových Lázní. Dlouhodobě bydlí na Praze 6.

Vystudoval psychosociální studia a teologii na UK a v současné době studuje doktorát na Fakultě podnikohospodářské Vysoké školy ekonomické v Praze, v oboru Ekonomika a management v rámci katedry Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost, ekonomizaci a propagaci kulturního dědictví.

Na Praze 6 byl v komunálních volbách 2018 lídrem pirátské kandidátky a je v období 2018-2022 zvoleným zastupitelem a předsedou devítičlenného zastupitelského klubu Pirátů. Na Praze 6 působí v komisi Strategického rozvoje, Kulturní komisi a ve Výboru pro výchovu a vzdělávání. Působí také v krajských pirátských expertních týmech Prahy (KET) s obdobným zaměřením. Působí také v celorepublikových Resortních týmech Pirátské strany pro školství, kulturu a cestovní ruch.

Dne 14. prosince 2020 byl zvolen 1. místopředsedou Krajského sdružení Praha Pirátské strany.

Má dlouhodobé zkušenosti s manažerskou prací v neziskovém sektoru v oblasti kultury a cestovního ruchu v organizacích Sdružení historických sídel Čech, Moravy a Slezska a v zapsaném spolku Otec vlasti Karel IV. V současné době se profesně věnuje reformám profesního terciárního vzdělávání, kde jako projektový manažer Sdružení profesního terciárního vzdělávání, z.s. koordinuje mezinárodní i lokální projekty související ze změnami ve vzdělávání a celé společnosti v souvislosti s “fenoménem 4.0”.

V rámci hlavního města Prahy působí v komisi Rady hl. m. Prahy pro koordinaci neinvestičních aktivit ve veřejných prostranstvích na území Pražské památkové rezervace. Na částečný úvazek působí jako asistent pirátské poslankyně Lenky Kozlové, u níž se věnuje problematice vzdělávání a kultury.

Je členem dozorčí rady Prague City Tourism, a. s. a správní rady Nadačního fondu Praha ve filmu Prague Film Fund, kde se snaží působit tak, aby Praha byla v zahraničí propagována co nejlépe – jako kulturní metropole, nikoli jako přeplněná metropole levného alkoholu.

Angažuje se v několika neziskových organizacích s kulturním zaměřením. Byl jedním z iniciátorů a spolukoordinátorů 700. výročí narození Karla IV. v roce 2016 a organizátorem mnoha kulturně/společenských akcí.

Ve svém volném čase se věnuje četbě, zejména severských detektivek a biografií významných osobností, hraje šachy i jiné hry, chodí do přírody a po památkách. Případně tyto koníčky rád kombinuje – v přírodě ležící pod stromem či ve stínu nádvoří zámku si čte nebo hraje šachy. Rád také píše články a jiné texty, také na svůj soukromý blog [www.chrast.eu](https://www.chrast.eu).

V rámci Prahy 6 spoluinicioval a nyní provozuje aktivity "Praha 6 neplastuje" a projekt "Současná, ohrožená a zmizelá architektura Prahy 6", kde spoluvytvořil a provozuje stránku [http://www.architekturap6.cz](http://www.architekturap6.cz). Je iniciátorem akce [www.zachrantevily.cz](https://www.zachrantevily.cz) , kde se snaží dohnat k odpovědnosti nezodpovědné developery, kteří nechávají chátrat kulturní dědictví v Praze Bubenči.
