---
uid: jiri.dohnal
name: Jiří Dohnal	# běžně používáné jméno
img: 		people/jiri-dohnal.jpg    # 165 x 220
description: starosta MČ Praha 11, člen dozorčí rady společností Výstaviště Praha, a.s.
category:                       # kategorie: rp, praha, vary, hradec, jmk, senat
- dr
mail:
- jiri.dohnal@pirati.cz
ordpraha: 13
orddr: 25
---

**Jiří Dohnal** (* Městec Králové) je starosta městské části Praha 11 a zastupitel hl. m. Prahy za Piráty. Je rovněž i členem dozorčí rady společnosti Výstaviště Praha, a.s.

Narodil se v Městci Králové, později žil v Poděbradech a poté od roku 1980 v Praze na Jižním městě, kde bydlí dodnes. 

V roce 2018 byl zvolen do zastupitelstva hl. m. Prahy za Piráty z 12. místa kandidátní listiny. Uspěl i ve volbách do zastupitelstva městské části Praha 11. V únoru 2019 byl po čtyřech měsících koaličních jednání na městské části zvolen jejím starostou. V září 2019 v souladu se slibem nekumulovat funkce rezignoval na funkci zastupitele hl. m. Prahy.


## Profesní růst a moje praktické a životní zkušenosti

Po střední škole jsem 2 roky studoval na Technické fakultě České zemědělské univerzity a od roku 1999 jsem začal pracovat na Ministerstvu zahraničí ČR. V letech 2001 až 2005 jsem pobýval pracovně v Hanoji na Velvyslanectví ČR ve Vietnamu. Po návratu do ČR jsem pocítil touhu se profesně posunout dále a v rámci aktivit OSVČ jsem se jako technik věnoval bezdrátovým přenosům dat a obecně IT. Od roku 2007 jsem se začal specializovat na provoz systémů instore rádií s tím, že jsem tuto činnost zaštítil v roce 2009 v rámci již existující firmy Ganmar s.r.o. (jednatel a společník). V rámci těchto aktivit dodáváme i hudební obsah mimo správu kolektivních správců OSA a Intergram (např. tzv. Svobodnou hudbu apod.). 

## Moje občanské, společenské a politické aktivity


od r. 2005 - člen spolku/výkonné rady [South East Asia - liaison, z.s.](http://www.sea-l.cz/cs/) (dříve Klub Hanoi)

od r. 2006 - člen Kontrolní komise [BD Kulatý chodovec](http://www.chodovec.net), od r. 2011 místopředseda představenstva

od r. 2009 - člen Koalice Trojmezí a výboru spolku [„TROJMEZÍ Chodovec, Hostivař, Záběhlice“](https://www.facebook.com/groups/75047246100)

od r. 2014 - zastupitel MČ Praha 11, předseda Kulturní komise Rady MČ

od r. 2017 - Česká hasičská jednota - hasičský sbor Vidice, místostarosta

od r. 2017 - [KULTURNÍ JIŽNÍ MĚSTO o.p.s.](http://www.kczahrada.cz), člen správní rady

od r. 2017 - člen Pirátské strany (od května), od února 2018 předseda Místního sdružení Prahy 11 jiri-dohnal-u11151/

V dubnu 2009 na Zeleném kruhu jsem stál u zrodu vzniku tzv. Koalice Trojmezí, která vznikla za účelem ochrany „rekreační oblasti“ o velikosti více než 100 hektarů na rozmezí Prahy 4, 10, 11 a 15 před megalomanskou zástavbou. Na popud developerských společností a radních a zastupitelů za ODS z Prahy 10 a MHMP zde měla vyrůst nová čtvrť v Praze pro cca 25.000 obyvatel. Členové této koalice v čele s Renatou Chmelovou (nyní senátorka za Prahu 10) dokázali tento návrh na změnu územního plánu zastavit :-)

Od té doby jsem aktivně sledoval dění na Praze 11, okolních MČ a na MHMP, především v oblasti ochrany životního prostředí, územního plánování a dopravy. Při komunálních volbách na podzim 2014 jsem jako nezávislý podpořil svojí účastí kandidátku Hnutí pro Prahu 11 (HPP11) a stal jsem se zastupitelem na Praze 11. V současné době jsou Piráti s KDU-ČSL součásti politického klubu HPP11, který je od roku 2016 v opozici, i když v roce 2014 vyhrálo toto uskupení s 33% komunální volby a získalo 18 zastupitelů z celkových 45: [video](https://www.youtube.com/watch?v=Y21DeQWgSSI)

V létě 2015 se mi podařilo ve spolupráci se spolkem Piana na ulici (Ondřej Kobza a Míša Hečková) vykomunikovat, zajistit financování a realizovat [instalaci pianina na Jižním Městě](http://www.rozhlas.cz/regina/denik/_zprava/prazanum-slouzi-dalsi-piano-na-ulici-zahrat-si-mohou-v-parku-na-jiznim-meste--1526890).

Po vstupu do Pirátské strany v květnu 2017 jsem se aktivně zapojil a pomáhal v rámci volební kampaně do PSP ČR s tím, že v domovském volebním okrsku č. 11050 se sídlem Agrofertu a hnutí ANO 2011 Piráti [zvítězili](https://www.irozhlas.cz/volby/jak-volili-vasi-sousedi-prohlednete-si-nejpodrobnejsi-mapu-volebnich-vysledku_1710220940_pek)
se ziskem 22% a volební účastí 86%. 
