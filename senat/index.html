---
layout: page
article-boxes:
  - title: "Libor Michálek"
    image: /assets/img/senat/libor-michalek.jpg
    url: https://libormichalek.cz/
    button:  Chcete vědět víc?
    description: >
        <b> Jsem Vaším hlasem na půdě Senátu. </b> <br>
        Kandidovat do Senátu jsem se rozhodl v roce 2012, kdy v politice vládla arogance, řada ministrů byla zapletena do korupčních kauz a zájem občanů nikoho moc nezajímal. Legislativa byla děravá, řada lidí se nemohla domoci spravedlnosti. V politice uplatňuji zásady, které mě provázely již 16 let mé profesní praxe. Dbát na ochranu zájmů lidí, kteří si nemohou dovolit platit drahé právníky, chránit ty, za které v Parlamentu nikdo nelobuje. Být Vaším hlasem na půdě Senátu. Když se na mě obracíte se svými podněty, snažím se na ně odpovídat a zohledňovat je při hlasování nebo předkládání návrhů. Často dostávám maily ve smyslu: „Děkuji za Váš zájem, za Vaši iniciativu. Jste prvním politikem, který mi odpověděl…“
        <br>
        Vaší zpětné vazby si velmi vážím, těší mě, když mohu lidem pomáhat. Mám radost, že je dnes v Senátu již více osobností, které se snaží dělat politiku jako službu lidem. Stále ale není dostatek těch, pro které je zájem společnosti důležitější, než zájem osobní. Pomozte prosím s hledáním osobností, které mají státnický přístup při řešení problémů, lidí, kteří v životě prokázali, že se dovedou obětovat pro ostatní. Pokud váhají, zda do politiky vstoupit, povzbuďte je prosím. A pokud již kandidují, dejte jim svou podporu.
  - title: Eva Tylová
    image: /assets/img/senat/eva-tylova.jpg
    button:  Chcete vědět víc?
    url: http://www.evatylova.cz/
    description:  >
       <b> Hájím vaše zájmy jako zastupitelka, budu je hájit jako senátorka. </b> <br>
       více než 12 let působím v Praze 12 jako zastupitelka. Chodíte za mnou s podněty, se kterými Vám již nemohu pomoci, protože vyžadují změnu zákona. Proto se dovoluji ucházet o Vaši podporu v kandidatuře do Senátu, kde chci iniciovat změnu těchto zákonů. V Senátu bych chtěla změnit stavební zákon tak, aby byl „pro lidi a ne pro developery“.  Příkladem je nedostatečná  obrana proti megalomanské výstavbě, která nám na Praze 12, ale i na Libuši, Písnici, Radotíně a dalších místech znehodnocuje životní prostředí i majetek. Dále nás stresuje, hluk z dopravy. Stát namísto toho, aby protihluková opatření realizoval, limity hluku změkčil. Za potřebné považuji posílit legislativu životního prostředí pro boj proti suchu, horku a povodním.
        <br>
        Zkušenosti s činností Senátu jsem získala jako náměstkyně ministra životního prostředí nebo ředitelka České inspekce životního prostředí. V současnosti vedu klub Piráti, Zelení a LES na Praze 12, kde pomáhám občanům v obraně proti nim. Iniciovala jsme petici za záchranu louky Na Hupech v přírodním parku Modřanská rokle.

  - title: Lukáš Wagenknecht
    image: /assets/img/senat/lukas-wagenknecht.jpg
    button:  Chcete vědět víc?
    url: https://lukaswagenknecht.cz/
    description:  >
        <b> ekonom, auditor </b> <br>
        Význam Senátu v této době narůstá. Hlavním důvodem jsou snahy některých politických stran omezit veřejné instituce, jako jsou například veřejnoprávní média. Stejně tak je potřeba bránit snahám omezit naše mezinárodní členství v Evropské unii a NATO.
        </br>
        Během svého života jsem auditoval stovky projektů a byl svědkem nehospodárného plýtvání s veřejnými prostředky. Proto se v posledních letech věnuji prosazování zásad dobrého vládnutí v České republice. Jde o zavedení jednoduchých pravidel, jako je například vymahatelná odpovědnost úředníků a politiků. To co již dlouhá léta funguje v zahraničí naši politici tvrdohlavě odmítají. </br>
        Osobně jsem se o důležitosti Senátu přesvědčil loni, kdy Sněmovnou prošel zpackaný zákon o efektivním nakládání s veřejnými prostředky. Podařilo se mi senátorům problém vysvětlit. Následně Senát návrh drtivě odmítl a demokracie pro mne v tu chvíli zafungovala. Byl to jeden z dalších důvodů pro mou kandidaturu do Senátu.
---

