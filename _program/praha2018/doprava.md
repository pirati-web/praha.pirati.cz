---
title: Doprava
campaignCategoryUid: praha2018
img: program/psp2017/doprava.svg
campaignGroupUid: volby-2018  # identifier of the group, to be used in program point
approved: https://forum.pirati.cz/viewtopic.php?f=349&t=42511
garant: vit.mahrik 
perex: >
  Zvýšíme plynulost dopravy podporou kapacitních a nejméně prostorově náročných druhů dopravy, zejména metra, vlaků a tramvají. Chceme MHD dostupnější, pohodlnější a jednoduše použitelnou nejen pro Pražany, ale i pro návštěvníky Prahy.  V oblasti automobilové dopravy zlepšíme veřejnou kontrolu investic a oprav infrastruktury.
---

*Zvýšíme plynulost dopravy podporou kapacitních a nejméně prostorově náročných
druhů dopravy, zejména metra, vlaků a tramvají. Chceme MHD dostupnější,
pohodlnější a jednoduše použitelnou nejen pro Pražany, ale i pro návštěvníky Prahy.
V oblasti automobilové dopravy zlepšíme veřejnou kontrolu investic a oprav
infrastruktury.*

### Zlepšíme dostupnost a kvalitu MHD pro všechny
* **Podporujeme rozvoj tramvajových tratí ve všech oblastech Prahy**. Prioritou je
odlehčit tramvajové dopravě v centru města. Vrátíme tramvaj na Václavské náměstí
a dobudujeme tramvajový okruh kolem centra města.Budování tramvajových tratí
neznamená snižování počtu parkovacích míst.
* **Urychlíme budování městských železničních linek**. Prioritou je trať propojující
Prahu s letištěm a s Kladnem (ideálně přímo, bez zajížďky).
* **Zmodernizujeme odbavovací systém a zastropujeme jízdné**. Odbavit se v metru
nebo autobusu bude možné např. za pomoci platební karty nebo aplikace v chytrém
mobilu (NFC) bez nutnosti tisknout papírový lístek. Společně s modernizací
odbavovacího systému nastavíme pravidla tak, abyste na konci dne nezaplatili více,
než je nutné, jako třeba v Londýně nebo v Ostravě.
* **Zvýšíme kapacitu tramvajové dopravy, zvýšíme počet míst k sezení**. Kde to
bude možné, prodloužíme délku tramvajových souprav. Dohlédneme na dostatečnou
hustotu provozu, efektivní nakládání s vozovým parkem a řádné soutěže na nová
vozidla. Zveřejníme údaje o aktuální poloze spojů MHD, aby cestující zbytečně
nečekali na zpožděné nebo vynechané spoje.
* **Podpoříme stavbu metra D.**
Spojení Prahy 4 a 12 metrem D patří mezi prioritní
dopravní stavby v Praze. Metro D nebude další sestra Blanky.
* **Zlevníme měsíční časové jízdenky na 400 Kč** - Rozdíl v ceně roční a měsíční
jízdenky je nesmyslně velký. Pro sociálně slabší občany je někdy obtížné zaplatit
několik tisíc za roční jízdenku najednou, a proto jezdí dráž.

### Zlepšíme situaci v oblasti parkování
* **Zasadíme se o zvýšení počtu parkovacích míst tam, kde to Pražané potřebují**.
V
řadě lokalit je nedostatek parkovacích míst pro rezidenty největším problémem, který
je potřeba řešit.
* **Vybudujeme záchytná kapacitní parkoviště pro krátkodobé i dlouhodobé
stání návštěvníků.** Je nutné, aby záchytná parkoviště na hranicích i mimo území
Prahy byla dobře propojena s kapacitní hromadnou dopravou.
* **Parkování jednoduše. Zjednodušíme systém parkovacích zón.** Otevřeme data o
využití parkovacích míst. To umožní tvořit aplikace, která uživatele snadno navede
na volné parkovací místo.
* **Zaparkuje u vás návštěva i řemeslník**. Rezidenti získají každý rok určitý počet
hodin parkování zdarma pro návštěvy ve vybrané oblasti. Nebudete tedy muset platit drahé
parkování řemeslníkovi nebo složitě vymýšlet, kam poslat zaparkovat
návštěvu.

### Investice do silniční infrastruktury budou pokračovat
* **Urychlíme dobudování Městského (vnitřního) okruhu a nutných návazných
komunikací**. Městský okruh je důležitým nástrojem pro omezení automobilové
dopravy v centru města. Měl by být tedy dostavěn a využíván. Podpoříme variantu,
která bude vyhodnocena jako nejlepší na základě odborného posudku zahrnující mj.
analýzu přínosů a nákladů. V návaznosti na dobudování okruhu a další infrastruktury
provedeme opatření mající za cíl další zlepšení podmínek pro život v centru. Okruh
by měla využívat i MHD a to včetně částí pod zemí.
* **Spolu s našimi zástupci v parlamentu budeme usilovat o urychlenou dostavbu
Pražského okruhu**. Podpoříme řešení okruhu, které se ukáže jako nejvhodnější z
hlediska dopadů na obyvatele, bezpečnosti dopravy, nákladů, termínu realizace, atd.
Cílem je vyvést tranzitní, zejména kamionovou dopravu z Prahy.
* **Napravíme vnitřní zadluženost na dopravní infrastruktuře**. Nechceme
další spadlé mosty. Opravy infrastruktury budeme provádět koordinovaně a
efektivně, aby nedocházelo k zablokování celých čtvrtí a opakovaným opravám v
krátkém časovém intervalu.

### Podporujeme moderní a ekologické způsoby dopravy
* **Podpoříme smysluplnou elektrifikaci dopravy**. Budeme zavádět elektrobusy a
trolejbusy tam, kde to bude mít ekonomický a ekologický smysl. Budoucnost
vidíme i v rozumně nastavených systémech pro sdílení elektrických vozidel.
Podpoříme vybudování infrastruktury pro nabíjení v nových hromadných garážích.

### Cyklisté jsou náš respektovaný partner
* **Prosadíme budování nových cyklistických magistrál, které umožní bezpečný a
rychlý provoz cyklistů beze strachu, že se střetnou s auty**. Důležité je, aby
cyklostezky byly osvětlené veřejným osvětlením, což umožní jejich využívání i mimo
sezónu.
* **Připravíme stojanový program a budeme rozvíjet spolupráci města s
poskytovateli sdílení kol**. V oblasti bikesharingu je třeba zajistit, aby odstavená kola
neobtěžovala chodce.
* **Budeme budovat nová propojení na místě historických polních cest**. Tím
zajistíme pohodlné propojení i okrajových městských částí.
