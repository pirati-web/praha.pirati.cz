---
date:         2020-04-21
tags:         piráti
title:        "Zastupitelský klub Pirátů v ZHMP zveřejnil svoji výroční zprávu"
image: 	      posts/vz2019.jpg
author:       Jan Loužek
---

Piráti v pražském zastupitelstvu zveřejnili [výroční zprávu](https://github.com/pirati-web/praha.pirati.cz/blob/master/assets/pdf/vz-2019/vz-2019-web.pdf) za rok 2019. Shrnuje vše, čemu se třináctihlavý klub Pirátů v loňském roce na pražském magistrátu věnoval – od nastavení pravidelného plánovacího cyklu koalice až po projekt sázení stromů Zastromuj Prahu.

Zpráva představuje činnost jednotlivých pražských zastupitelů, včetně radních, předsedů výborů a primátora. Svoji kapitolku zde mají např. Adam Zábranský, který se věnuje např. problematice prázdných bytů, nebo Vít Šimral, který zajistil miliardu korun pro pražské učitele navíc. Zpráva se rovněž zabývá i prací jednotlivých předsedů výborů, mezi které patří Jaromír Beránek, který se věnuje problematice Smart Cities, nebo Eva Horáková, která představila činnost svého výboru v oblasti sociálních činností a zdravotnictví. Tomáš Murňák prezentoval opatření v oblasti územního plánování. Dvě kapitolky, které se věnují zahraniční politice a boji proti politickým trafikám, má ve výroční zprávě i Michaela Krausová, která zastávala po většinu roku 2019 post předsedkyně zastupitelského klubu Pirátů. 

Zpráva kromě toho uvádí také informace o tom, jak zastupitelský klub v uplynulém roce jednal, jakým způsobem zastupitelský klub Pirátů hospodařil či jak vystupovali jednotliví pirátští zastupitelé v médiích. Zprávu připravil aparát zastupitelského klubu Pirátů. Klub v tomto směru nevyužil exerních PR ani mediálních agentur. 

### Odkazy

* [Výroční zpráva zastupitelského klubu Pirátů za rok 2019](https://github.com/pirati-web/praha.pirati.cz/blob/master/assets/pdf/vz-2019/vz-2019-web.pdf)


