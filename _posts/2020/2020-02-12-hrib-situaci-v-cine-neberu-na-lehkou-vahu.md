---
date:         2020-02-12
tags:         zahraničí
title:        "Zdeněk Hřib: Situaci v Číně neberu na lehkou váhu a považuji ji za kritickou"
image: 	      posts/hrib-kamera2.jpg
author:       MHMP
---

V žádném případě nijak nezlehčuji situaci v Číně, kterou považuji za kritickou. Velmi si vážím nasazení všeho zdravotnického personálu a jejich úsilí s jakým přistupují k léčením nemocných. Za hl. m. Prahu jsem chtěl čínským zdravotníkům poskytnout alespoň symbolickou pomoc a nabídnout jim 100 rezervních ochranných setů Pražské záchranné služby, nicméně se můj návrh nesetkal s kladnou odezvou u našich koaličních partnerů.

Ve svém vyjádření jsem narážel na snahu vyvolávat za každou cenu paniku a bulvarizovat téma šíření koronaviru v České republice, což mi přijde minimálně velmi nezodpovědné. Chtěl bych říci, že zde máme naprosto jiné hygienické standardy a v současné době nám nebezpečí nekontrolovaného šíření nákazy bezprostředně nehrozí.

Komentář v reakci na článek zveřejněný na severu Novinky.cz: [https://www.novinky.cz/domaci/clanek/prazane-nebojte-se-luskouni-z-tchaj-peje-dostanou-rousky-vtipkuje-hrib-40313143](https://www.novinky.cz/domaci/clanek/prazane-nebojte-se-luskouni-z-tchaj-peje-dostanou-rousky-vtipkuje-hrib-40313143)
