---
date:         2020-06-02
tags:         finance
title:        "V Praze dluhy dělat nechceme, na účtu žádné nepotřebné miliardy nemáme"
image: 	      posts/8hrib.jpg
author:       Zdeněk Hřib
---

Není pravda, že má Praha nepotřebné miliardy na svém účtu. Vláda především hospodaří na dluh, zatímco Praha jedná s péčí řádného hospodáře. My dluhy dělat nechceme. Peníze máme naopak připravené na splátky cca 20 mld dluhů z minulých let a na velké infrastrukturní stavby v Praze. Jedná se hlavně o metro D nebo stavbu vnitřního městského okruhu, celkem za více 150 miliard. V ostatních zemích stát hlavnímu městu na takovéto rozsáhlé projekty přispívá, u nás nám naopak na ně peníze bere. Kromě toho má Praha historicky značný vnitřní dluh v údržbě majetku a to zejména mostů, díky čemuž za vlády ANO v Praze dokonce spadla Trojská lávka. Tu nyní obnovujeme a opravy mostů představují další nutné investice za miliardy.

Obávám se, že obce v rámci plánovaných dotačních programů čeká spousta zbytečné byrokracie a tyto dotace dostanou jen vyvolení. U dotací také hrozí kriminalizace těch starostů, na které se vláda rozhodne zakleknout, kvůli nějaké formální chybě v žádostech nebo vyúčtování.
