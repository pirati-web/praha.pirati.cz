---
date:         2020-03-19
tags:         bezpečnost zdravotnictví koronavirus
title:        "Krizový štáb hl. m. Prahy řeší nová odběrová místa v Praze a opět nedostatek ochranných prostředků"
image: 	      posts/magistrat3.jpg
author:       MHMP
---

Krizový štáb hl. m. Prahy děkuje občanům za zapojení do boje s koronavirem COVID-19. Poděkování patří i všem zaměstnancům Magistrátu hl. m. Prahy, strojvůdcům a řidičům Dopravního podniku hl. m. Prahy, složkám integrovaného záchranného systému, zdravotnickým a sociálním zařízením za pomoc při boji s novým koronavirem.

Na dnešním jednání se pražský krizový štáb zabýval připravovanými stacionárními odběrovými místy. Jejich zprovoznění závisí na zajištění ochranných prostředků a mimo jiné i na metodice fungování těchto míst, což město očekává od státu.

* Nedostatek ochranných prostředků v Praze trvá, město od státu dostalo zlomek potřebného počtu, snaží se je zajišťovat samo.

* Pokud jde o organizaci nezbytné péče o děti ve věku od 3 do 10 let, v pondělí má být zahájen provoz první dětské skupiny.

* Krizový štáb hl. m. Prahy apeluje na vládu, aby vyhrazená prodejní doba pro seniory byla rozšířena i na osoby s oslabenou imunitou.

* Z jednání vyplynul také požadavek, aby primátorovi hl. m. Prahy byla umožněna účast na jednání Ústředního krizového štábu.
