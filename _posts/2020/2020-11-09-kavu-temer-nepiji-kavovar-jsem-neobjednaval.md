---
date:         2020-11-09
tags:         
 - praha
title:        "Kávu téměř nepiji, kávovar jsem neobjednával. Nákup prověřuji, říká Zdeněk Hřib"
image: 	      7hrib.jpg
author:       Zdeněk Hřib
---

V dnešním vydání deníku Blesk vyšla zpráva o nákupu kávovaru, který vytváří dojem, že si jej objednal pražský primátor pro svou kancelář. Ve skutečnosti kávovar nakupoval odbor služeb magistrátu na základě vlastního rozhodnutí, primátor jej nepoptával. A jako výbava magistrátního odboru služeb slouží pro zajištění obsluhy nejen kanceláře primátora, ale i jednacích místností. Nákupy v těchto částkách schvalují samostatně ředitelé příslušných odborů. 

> „Kávu v práci prakticky nepiju, dělám si sám čaj, který jsem si dovezl z Tchaj-wanu. Kávovar jsem každopádně neobjednával ani nepožadoval. O zajištění tohoto vybavení se stará magistrátní odbor služeb. Požádal jsem ředitelku úřadu, aby nákup kávovaru prověřila. V případě zjištěného pochybení, které by se týkalo nehospodárného využití veřejných prostředků, očekávám vyvození odpovídajících personálních důsledků,” říká Zdeněk Hřib. 
