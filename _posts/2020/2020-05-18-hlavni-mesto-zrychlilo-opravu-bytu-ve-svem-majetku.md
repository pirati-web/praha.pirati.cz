---
date:         2020-05-18
tags:         doprava
title:        "Hlavní město zrychlilo tempo oprav bytů ve svém majetku"
image: 	      posts/zabransky-stavi.jpg
author:       Adam Zábranský
---

V rámci prvních čtyř měsíců roku 2020 bylo opraveno 87 bytů v majetku hlavního města Prahy. Za stejné období v roce 2019 jich bylo opraveno 39, jedná se tedy o výrazné zrychlení oprav. Rekonstrukce dlouhodobě neopravených bytů patří mezi priority současné koalice.

> „Cílem je do konce roku opravit 220 bytů tak, abychom už neměli žádné dlouhodobě neopravené byty. Následně se zaměříme na to, abychom zkrátili průměrnou dobu opravy bytů, které se průběžně uvolňují. Těch je ročně zhruba 100,“ uvedl Adam Zábranský, pražský radní pro bydlení.

V majetku má hlavní město zhruba 7 700 bytů, z toho více než 1 400 bytů pronajímá potřebným profesím, jako jsou učitelé, hasiči, policisté či zdravotnický personál. Přes 600 bytů je určeno seniorům a více než 400 bytů je pronajato lidem se zdravotním postižením. Dále má město 370 sociálních bytů a přes 200 jich bylo pronajato na základě výběrového řízení s nejvyšší nabídkovou cenou. Ve zbylých bytech žijí dlouhodobí nájemníci.
