---
date:         2017-06-28
category:     blog
tags:         praha volby
layout:       post
title:        "Hledáme volebního manažera kampaně v Praze"
image:        volebnimanazer.jpg
author:       Jakub Michálek, Jan Loužek
---

Volební manažer/ka bude mít na starosti **pražskou část kampaně pro volby
do sněmovny** (v říjnu tohoto roku). Minimální náročnost vedení kampaně odhadujeme
na **15 hodin týdně** (během července a srpna), resp. **25 hodin týdně** (během
horké fáze kampaně v září a říjnu).

### Nabízíme:

* **Smysluplná práce** a podíl na **volebním průlomu Pirátů** do parlamentní politiky v nejdůležitějším kraji
* **Odměna 80 tis. Kč** za celou kampaň (lze vyplácet po etapách dle dohody) na základě příkazní smlouvy podle občanského zákoníku
* **Motivační bonus** za výsledek v Praze (1. poslanec 10 tis. Kč, 2. poslanec 20 tis. Kč, 3. poslanec 30 tis. Kč atd.)
* **Cennou referenci** v životopise – zkušenost s volební kampaní s rozpočtem cca půl milionu
* **Dobrou atmosféru**, motivovaný tým, flexibilní podmínky a možnost poznat zajímavé lidi (Ivan Bartoš, Jakub Michálek, Štěpán Štrébl, Jakub Horák a další)

### Hlavní zodpovědnosti:

* **Vedení krajského volebního štábu** (skupiny všech placených lidí a dobrovolníků podílejících se na kampani v Praze)
* **Koordinace vedoucích týmů v kampani** (outdoor týmu, kontaktní kampaně, PR a administrativy apod.)
* **Samostatná exekutiva kampaně** (podle již připraveného plánu volební kampaně) a rychlé **uzpůsobování plánu aktuální situaci**

Krajský volební manažer podléhá volebnímu výboru, což je skupina vedoucích členů zodpovědných za krajskou kampaň.
Dále krajský volební manažer spolupracuje s celostátním volebním manažerem Štěpánem Štréblem.

### Požadujeme:

* Zkušenost s koordinací alespoň jednoho **rozsáhlejšího úspěšného projektu** (klidně třeba hudební festival atp.)
* Ochotu pracovat na kampani alespoň **15 hodin týdně** v červenci a srpnu a aspoň **25 hodin týdně** v září a říjnu (horká fáze kampaně)
* Spolehlivost, čestnost, velké nasazení, týmový duch, zájem o Piráty a loajalita
* Velmi dobré **komunikační schopnosti** a práce s lidmi, dobré **zvládání stresu**
* Věcnost, schopnost prioritizace a **odpovědnost za výsledky**
* Účast na **volebních štábech Pirátů** (každé úterý od 18:00 v Pirátském centru v Praze, Řehořova 19 – v případě potřeby lze přesunout)

### Zaujala Tě pozice?

Pošli svůj **životopis** a **krátký (!) motivační dopis** Janu Loužkovi na <jan.louzek@pirati.cz>, tel. 608 213 119.
Jako předmět e-mailu dej „Volební manažer Praha“. V  motivačním dopise uveď prosím svoje zkušenosti a časové možnosti.
Na pozici se můžeš hlásit do **neděle 9. července 23:59**. Během pondělka se ti ozveme.

**TĚŠÍME SE NA TVOJI NABÍDKU!**

---

### O nás

*Piráti jsou nejsilnější neparlamentní stranou. Nejsme stranou marketingu, nemáme žádné milionové sponzory, ale naopak rosteme zdola. Proto nehájíme zájmy miliardářů a politických podnikatelů, ale občanů. Stejně jako už dnes kontrolujeme Magistrát, budeme kontrolovat i politiky ve sněmovně!*

*V Praze máme 4 zastupitele na Magistrátu hl. m. Prahy a řadu zastupitelů na městských částech. Jako konstruktivní opozice usilujeme o průhledné hospodaření města, konec politických trafik ve firmách vlastněných městem a kvalitní návrhy projektů v informatice. V posledních volbách do pražského zastupitelstva jsme získali 5,3 % hlasů.*

*Do sněmovních voleb kandidujeme se sloganem **Pusťte nás na ně!** Jsme úplný protikladem současných politických stran. Naším cílem je kontrolovat mocné, chránit lidi před šikanou, zjednodušovat stát pomocí technologií a bránit svobodu.*
