---
layout: post
category: CLANKY
title: "Praha nedá 58 milionů dotaci na golf, tenis a motorky"
date: 2017-09-19T15:20:00+02:00
author: Jakub Michálek
image: posts/golf.jpg
tags: sport
---

Rada hlavního města Prahy dnes couvla ze svého původního záměru zaplatit 58 milionů korun za propagaci města na lukrativních sportovních akcích. Jednalo se o propagaci loga Prahy na tenisových šampionátech, jako je např. Davis Cup, FED Cup nebo Laver Cup, mistrovství světa na ploché dráze a některých golfových turnajích. 

> „Je skvělé, že k nám zavítají elitní sportovci z celého světa a přejeme pořadatelům velký úspěch. Na druhou stranu si nemyslím, že se mají z rozpočtu města sponzorovat obrovskými částkami komerční turnaje místo podpory sportu mládeže a oprav veřejných sportovišť, na které si lidé stěžují. Pak to paradoxně vypadá tak, že se daně vybírají, aby Praha mohla dotovat komerční aktivity bohatých lidí. Takové akce si na sebe dokáží komerčně vydělat, je na ně vysoké vstupné a mají sponzory z řad soukromých firem.“

Částky byly dosud utajené, podle usnesení Rady jde celkem o 58 milionů korun. Největší z nich měla být poskytnuta společnostem Česká sportovní a.s. a Tenisový klub Sparta Praha z.s., a to na propagaci metropole na tenisových soutěžích Davis Cup, Fed Cup a Laver Cup. Vyplývá to z podkladů na jednání Rady hl. m. Prahy.

Obě dvě patří sportovnímu manažerovi Miroslavu Černoškovi. Ten patří [dle neovlivni.cz](http://neovlivni.cz/top-10-vlivnych-ve-sportu-cislo-4-miroslav-cernosek/) k nejvlivnějším lidem ve sportu a má blízko k pražskému zastupiteli Karlu Březinovi, kterého mimo jiné zve na své akce sponzorované městem. Komunikace Březiny a Černoška je zachycená i na odposleších pořízených v kauze sportovních dotací na Ministerstvu školství. Nejlevnější lístky do VIP oddělení na Laver Cupu stojí 27 900 Kč. Jak ukázal dřívější průzkum Pirátů, vybraní zastupitelé je dostávají od lidí kolem Březiny bokem, ostatně Březina je kdysi nabízel i Pirátům, ale my jsme to **[odmítli](https://praha.pirati.cz/luxusni-vstupenky.html)** Podle Pirátů byl Březina ve střetu zájmů, který nenahlásil, a budeme v tomto ohledu požadovat vysvětlení. 

Oficiální důvod zrušení záměrů zní, že se přidělení peněz nepodařilo včas schválit.

**Miliony pro plochou dráhu**
* Usnesení Rady č. 1416 z roku 2017
* Mělo se platit: 6 000 000 Kč
* Na základě: Průzkum trhu nebylo možné zjistit, a tak na základě předběžné tržní konzultace relevatních dodavatelů bylo stanoveno.
* Komu: AutoKlub Markéta při PSK Olymp Praha
* Za co: Mistrovství světa na ploché dráze – FIM Speedway Grand Prix a Memoríál Luboše Tomíčka
* Navrženo na zrušení: R-27082, zrušení schváleno 19. 9. 2017

**Miliony pro tenisová utkání**
* Usnesení Rady č. 1417 z roku 2017
* Mělo se platit: 43 000 000 Kč
* Na základě: Průzkumu trhu.
* Komu: Pražská Sportovní a.s., Tenisový klub Sparta Praha z.s.
* Za co: propagace hl. m. Prahy na sportovních akcích DAVIS CUP, FED CUP, LAVER CUP a J&T Banka Prague Open
* Pro: 9, Proti 1, Zdrželo se: 1
* Navrženo na zrušení: R-27082, zrušení schváleno 19. 9. 2017

**Miliony na golf**
* Usnesení Rady č. 1418 z roku 2017
* Mělo se platit: 9 000 000
* Na základě: Průzkumu trhu.
* Komu: Relmost a.s.
* Za co: Propagace Prahy na: D+D Real Czech Masters, D+D Real Czech Challeenge, Prague Golf Challenge
* Navrženo na zrušení: R-27082, zrušení schváleno 19. 9. 2017

### Doplnění

Během jednání Rady schválilo vedení města rovněž návrh mimořádné dotace v oblasti sportu. Místo původní dlouholeté smlouvy mají dostat motorky mimořádnou jednorázovou dotaci 800 000 Kč (Memoriál Luboše Tomíčka) a Laver Cup 3 300 000 Kč. Tyto smlouvy však musí schválit zastupitelstvo, které je však bude projednávat až v listopadu, a tedy smlouvy budou uzavřeny nejpozději v listopadu, zatímco turnaj Laver Cup se hraje tento víkend. 

Praha proto poskytne dotaci na Laver Cup v době, kdy už proběhl, a o kterou si provozovatel zvýší svůj zisk. Ze strany pražské koalice je to jednak neseriózní vůči provozovateli, který potřebného dodavatele nedokázal dojednat včas, ale i neseriózní vůči zastupitelstvu, které bude stavěno před hotovou věc. Je rovněž právně pochybné uzavírat smlouvu na něco, co už proběhlo. 

### Odkazy

* [Miroslav Černošek: Hodně se nadřu tím, že stále leštím kliky](https://ekonom.ihned.cz/c1-65758500-miroslav-cernosek-hodne-se-nadru-tim-ze-stale-lestim-kliky)
