---
date:         2017-06-09
category:     blog
tags:         praha koalice bem
layout:       post
title:        "Praha nepodala žalobu na Béma, odnesou to jen úředníci" 
image:        bem-sloup.jpg
author:       Jakub Michálek
---

Předseda klubu Pirátů Jakub Michálek upozornil na to, že pražská koalice nepodala na bývalého primátora Pavla Béma žalobu, ačkoliv to [slíbila](https://praha.pirati.cz/zpirati-vitaji-zalobu.html). Místo toho Magistrát zažaloval jen úředníky. Stalo se tedy přesně to, před čím klub Pirátů varoval. 

Piráti v roce 2015 zpracovali [analýzu](https://github.com/pirati-cz/KlubPraha/blob/master/spisy/2015/147-opencard-I/1-zadost/attachments/oc-aktualni.pdf) a v roce 2016 opět [upozornili Radu hl. m. Prahy](https://praha.pirati.cz/dvacet-dni-do-promlceni.html), že do promlčení kauzy Opencard zbývá 20 dní. Piráti požadují zodpovědnost konkrétních politiků. Na základě toho se rada tehdy usnesla na podání žaloby na bývalého primátora Pavla Béma, který byl za projekt zodpovědný. Jak ale Piráti uvedli, žaloba nebyla podána s tím, že je potřeba ji doplnit znaleckými posudky, což se ani po půl roce nestalo.

Přes naše dotazy jsme se nedozvěděli, jaké znalecké posudky Magistrát vypracoval, kdy má být škoda vyčíslena a do kdy je možné nárok uplatnit. Vzhledem k liknavému přístupu radních se obáváme, že nárok může být již promlčen. Pokud nedostaneme jasné doklady, budeme požadovat projednání věci na záříjovém zastupitelstvu a vyvození občanskoprávní a trestní odpovědnosti po všech radních.

