---
date:         2017-12-02
category:     blog
tags:         doprava
layout:       post
title:        "Pád Trojské lávky: TSK dlouhodobě neřešila špatný stav mostů"
image:        lavka.jpg
author:       Adam Zábranský
---

V sobotu 2. prosince došlo ke zřízení Trojské lávky. Piráti požadují, aby za tuto nehodu byla vyvozena odpovědnost. „Zatím neznáme příčiny zřícení lávky. Musí být ale vyhodnoceno, zda Technická správa komunikací kontrolovala stav lávky a prováděla opravy tak, jak jako řádný hospodář měla. Pokud ne, musí být za to zodpovědné osoby z vedení organizace potrestány. Technická správa komunikací dlouhodobě péči o mosty zanedbává, kvůli čemuž jsme již dříve podávali i trestní oznámení,“ konstatuje pražský zastupitel za Piráty Adam Zábranský. Politicky zodpovědný za TSK a stav pražských mostů je náměstek Petr Dolínek.

Piráti v roce 2016 podávali spolu se Zelenými a Nadačním fondem proti korupci trestní oznámení kvůli tomu, že Technická správa komunikací nechala zchátrat Libeňský most, ačkoliv její povinností bylo se o něj starat.

„Podle materiálu od Technické správy komunikací, který v dubnu 2016 pražští radní schvalovali, TSK už od roku 2009 věděla o tom, že přepínací lana na Trojské lávce jsou výrazně oslabena a probíhá v nich aktivní korozní proces. Budeme chtít vědět, jestli závažnost stavu nepodcenila,“ dodává předseda zastupitelského klubu pražských Pirátů Adam Zábranský.

### Odkazy

* [Analýza o stavu pražských mostů, svěřených do správy Technické správy komunikací hl. m. Prahy, kterou Rada hl. m. Prahy "vzala na vědomí"](/assets/pdf/analyza-mostu.pdf) 
