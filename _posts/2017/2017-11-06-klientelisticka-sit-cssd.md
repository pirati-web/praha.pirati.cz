---
date:         2017-11-06
category:     blog
tags:         praha
layout:       post
title:        "Adam Zábranský pokračuje v odhalování klientelistické sítě ČSSD"
image:        klient.jpg
author:       Jan Loužek, Adam Zábranský
---

Další firma, která získává zakázky od městských firem a je napojená na ČSSD, je společnost Kovis. Na problematiku pozkázal pražský zastupitel Adam Zábranský. Kovis inkasuje od Dopravního podniku hl. m. Prahy 30 milionů korun ročně za služby ostrahy, převážně vozoven a autobusových garáží. Smluvní vztah existuje už od roku 2002. Celkem si tak firma přišla za posledních patnáct let na téměř 400 milionů. [Vlastníkem](https://or.justice.cz/ias/ui/rejstrik-firma.vysledky?subjektId=341087&typ=PLATNY) společnosti Kovis je Petr Kovanda, bývalý člen ČSSD. 

> „Když poskládáme všechny námi zatím zjištěné informace dohromady, výsledný obrázek je velmi podezřelý. Tři členové ČSSD ze stejné městské části získali od pražského dopravního podniku a dalších městských institucí zakázky za téměř dvě miliardy korun. Minimálně u dvou z nich je poté prokazatelné, že jsou bývalými spolupracovníky Ivo Rittiga. Zajímavým společným prvkem je i fakt, že všechny 3 firmy – Premio Invest, Lasesmed a Kovis – do doby, než od Dopravního podniku získaly obří zakázky, nevyvíjely téměř žádnou činnost“ říká Zábranský.

Kromě firmy Kovis jsou na ČSSD napojené také společnosti Lasesmed a Premio Invest. Ty patří místopředsedovi ČSSD na Praze 14 Zdeňkovi Zadinovi a jeho kolegovi Petru Ženíškovi. Obě firmy [dostaly](https://www.pirati.cz/tiskove-zpravy/kontrakty-cssd.html) od městských firem úklidové zakázky za 1,5 miliardy korun. Primátorka Krnáčová následně nařídila audit v několika městských firmách, včetně Dopravního podniku a chystá se přesoutěžení služeb. 

V září Piráti zjistili, že podnikatelé z ČSSD Ženíšek a Zadina jsou bývalí spolupracovníci Ivo Rittiga. Mezi lety 2009–2012 byl totiž jednatelem firmy Lipis Praha Zdeněk Zadina, zatímco firmu vlastnily napůl Premio Invest (kde v té době figurovali Zadina i Ženíšek) a Rittigova rakouská společnost Klymene GmbH. Předtím byli jednateli Lipisu Rittigovy právníci David Michal a Karolína Babáková a vlastníkem Rittigova kyperská společnost CHEERLADE HOLDINGS LIMITED. Ženíšek, Zadina a Kovanda jsou spolu propojeni skrze firmu První pražská kontrolní, která má anonymní akcionáře a v letech 2007-2008 byla vlastněna firmou Nordic Victory, které se již věnovalo [Centrum nezávislé investigace](http://www.cninp.cz/?p=1807).


### Odkazy

* [Hospodářské noviny: Bývalý člen ČSSD vlastní firmu, která hlídá garáže pro pražský dopravní podnik. Ročně tak získá až 30 milionů.](https://domaci.ihned.cz/c1-65935290-byvaly-clen-cssd-vlastni-firmu-ktera-hlida-garaze-pro-prazsky-dopravni-podnik-rocne-tak-vydela-az-30-milionu)
* [Piráti odhalili podnikatelské vazby neznámých členů ČSSD: z městských firem mají miliardy](https://www.pirati.cz/tiskove-zpravy/kontrakty-cssd.html)
