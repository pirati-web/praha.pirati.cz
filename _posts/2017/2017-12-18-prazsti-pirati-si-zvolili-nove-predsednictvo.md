---
date:         2017-12-18
category:     blog
tags:         piráti
layout:       post
title:        "Pražští Piráti si zvolili nové předsednictvo"
image:        predsednictvo.jpg
author:       Adam Zábranský
---

Pražští Piráti si přes internetové hlasování zvolili nové předsednictvo, protože tomu minulému uplynulo dvouleté volební období. Svou funkci předsedy pražského sdružení obhájil poslanec a informatik Ondřej Profant, který uspěl již v prvním kole s podporou 80 % hlasů. Za místopředsedy byli zvoleni:

- [Adam Zábranský](https://www.pirati.cz/lide/adam-zabransky/), předseda klubu pražských zastupitelů za Piráty,
- [Daniel Mazur](https://www.pirati.cz/lide/daniel-mazur/), předseda Pirátů na Praze 5, manažer výzkumných a infrastrukturních projektů a stranický garant oblasti vzdělávání,
- [Vít Šimral](https://www.pirati.cz/lide/vit.simral/), pirátský asistent senátorů Libora Michálka a Ladislava Kose a stranický garant pracovní a sociální oblasti, a
- [Jaromír Beránek](https://wiki.pirati.cz/lide/jaromir_beranek), manažer portfolia ve StartupYardu a vedoucí finančního odboru Pirátů.

Úkolem nově zvoleného předsednictva bude především příprava a koordinace nadcházejících komunálních voleb, které se uskuteční na podzim 2018. Ve sněmovních volbách získali v Praze Piráti 17,5 % hlasů a stali se druhou nejsilnější stranou. „Do pražského předsednictva se dostali lidé s rozličnými znalostmi a zkušenostmi. Věřím, že v tomto složení připravíme komunální kampaň tak, že úspěšně vybojujeme pozici pražského primátora,“ komentuje výsledek volby staronový předseda pražských Pirátů Ondřej Profant. 
