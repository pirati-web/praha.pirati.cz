---
date:         2017-06-28
category:     blog
tags:         praha doprava
layout:       post
title:        "Silnice místo dálnice. Piráti zklidnění magistrály vítají."
image:        magistrala.jpg
author:       Jakub Michálek
---

Institut plánování a rozvoje představil v úterý 27. června novou podobu pražské magistrály. Návrh, který byl představen, má změnit magistrálu v živý bulvár, kde se člověk nemusí bát o život.

„Konečně jsme viděli někoho, kdo přemýšlí o městě komplexně, nepřehlíží chodce, cestující MHD ani řidiče a cyklisty, vychází z dat, respektuje veřejný prostor. Kéž by takové promyšlené uvažování bylo častější. Magistrála je z historického pohledu slepá ulička, dálnice postavená v centru města. Ačkoliv pražskou koalici kritizujeme, tento návrh je krok správným směrem a jako odvážný krok si zaslouží podporu,“ uvedl k záležitosti předseda zastupitelského klubu Pirátů, Jakub Michálek, který se akce účastnil.

Po přestavbě magistrály bude zmenšen prostor pro auta, přibude zeleň, nová místa pro setkávání. Plánuje se rovněž lepší podpora veřejné dopravy a bude jednodušší silnici přejít.

„Uvidíme, jak si s plánem poradí pražští zastupitelé. Většina z nich by si totiž doparvu na Magistrát z historického centra bez auta ani nedokázala představit. Bavíme se ale o změně na dalších 20 let. Myslím si, že čím více ochutnají Pražané lepší kvalitu každodenního života, tím větší podporu tyto změny budou mít,“ dodal k záležitosti Michálek.
