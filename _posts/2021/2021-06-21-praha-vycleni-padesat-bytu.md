---
date:         2021-06-21
tags:         [Sociální politika, bydlení]
title:        "Praha vyčlení dalších padesát městských bytů pro pracovníky ve zdravotní a sociální oblasti"
image: 	      posts/adam-zabransky-8.jpg
author:       MHMP
---

Radní hl. m. Prahy dnes schválili navýšení počtu městských bytů určených pro pracovnice a pracovníky příspěvkových organizací hlavního města Prahy ve zdravotní a sociální oblasti. Budoucí nájemníci budou navrženi řediteli či ředitelkami jednotlivých příspěvkových organizací.

Městské byty budou pronajímány postupně v návaznosti na počet uvolněných a opravených bytů v dispozici magistrátu. Nájemní smlouvy budou uzavírány standardně na dobu dvou let s možností prodloužení.

> „Považuji za klíčové udržet kvalitní pracovníky a pracovnice ve zdravotní i sociální oblasti a dostupné bydlení je jedním ze zásadních faktorů. V současné době je kvóta bytů pro zdravotní sestry, pracovníky v sociálních službách, sociální pracovníky, sanitáře apod., plně vyčerpaná, a proto jsme se rozhodli kvótu navýšit ze současných 97 bytů na 147,“ uvedl radní pro bydlení a transparentnost Adam Zábranský.

V květnu tohoto roku byly také k navýšeny kvóty městských bytů určených pro učitele škol zřizovaných hl. m. Prahou. Z původních 330 bytů schválila Rada hl. města Prahy navýšení rovněž o 50, nyní jich je tak 380. Podporované profese jsou jednou z cílových skupin, kterým magistrát pronajímá byty. Další jsou občanky a občané v bytové nouzi, senioři, rodiče samoživitelé či rodiny z ubytoven. 
