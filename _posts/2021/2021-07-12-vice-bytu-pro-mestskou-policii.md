---
date:         2021-07-12
tags:         
- bydlení
title:        "Praha navýšila počet služebních bytů pro městskou policii"
image: 	      posts/adam-zabransky-7.jpg
author:       MHMP
---

> „V tomto volebním období jsme navýšili počet bytů pro profese o 240 bytů, se započítáním navýšené kvóty pro městskou policii jich bude 270. Zvýšení počtu bytů umožní městské policii nabídnout svým zaměstnancům výrazný benefit a stabilizaci jejich sociálního zázemí. Zabezpečit dostupné a kvalitní bydlení pro profese, které se podílí na chodu metropole, považuji za jeden z hlavních úkolů bytové politiky města,“ uvedl radní pro oblast bydlení a transparentnosti Adam Zábranský.

V květnu tohoto roku byla také navýšena kvóta městských bytů určených pro učitele škol zřizovaných hlavním městem Prahou. Z původních 330 bytů schválila Rada hl. města Prahy navýšení o 50, nyní jich je 380. V červnu byl pak zvýšen počet městských bytů určených pro pracovnice a pracovníky příspěvkových organizací hlavního města Prahy ve zdravotní a sociální oblasti z 97 na 147 bytů. Podporované profese jsou jednou z cílových skupin, kterým magistrát pronajímá byty. Další jsou občanky a občané v bytové nouzi, senioři, rodiče samoživitelé nebo rodiny z ubytoven. 
