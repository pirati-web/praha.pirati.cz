---
date:         2021-08-31
tags:         
- sport
title:        "Praha finančně podpoří akci Středoškolák roku 2021"
image: 	      vitsimral5.jpg
author:       MHMP
---

Pražští radní odsouhlasili finanční příspěvek ve výši 130 tisíc korun na realizaci akce Středoškolák roku 2021, kterou pořádá Dům dětí a mládeže Praha 6 spolu s organizací ProStředoškoláky.

> „Středoškolák roku je již tradiční akce, která od roku 2015 oceňuje žáky středních škol, kteří jsou aktivní i mimo školu a získávají tak potřebné zkušenosti do života. Účastníci většinou pracují na vědeckých projektech, podnikají, věnují se vrcholovému sportu či hře na hudební nástroje nebo pomáhají lidem ve svém okolí v rámci dobrovolnictví. Cílem projektu je nejen ocenit jejich snahu, ale také motivovat k aktivitě ostatní středoškoláky v Česku,” uvedl radní hl. m. Prahy pro oblast školství Vít Šimral.

Finanční prostředky budou poskytnuty na pokrytí nákladů spojené s akcemi Akademie 2021 a Galavečer, dále na technické zajištění a propagaci celého projektu.

Pokud situace spojená s pandemií koronaviru dovolí, organizátoři předpokládají, že se akce budou moci uskutečnit v prezenční formě, nicméně Dům dětí a mládeže Praha 6 je připraven i na online variantu aktivit.
