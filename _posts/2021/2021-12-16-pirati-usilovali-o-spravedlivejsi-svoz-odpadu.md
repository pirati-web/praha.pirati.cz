---
date:         2021-12-15
tags:        
- životní-prostředí
title:        "Piráti usilovali o spravedlivější cenu svozu odpadu v Praze. Opozice překvapivě snížení ceny odpadu nepodpořila, i když to kritizovala "
image: 	      8hrib.jpg
author:       MHMP
---
 
Praha, 16. prosince 2021 – Primátor hlavního města Prahy Zdeněk Hřib na prosincovém jednání zastupitelstva předložil komplexní alternativní návrh k vyhlášce o místním poplatku za odkládání komunální odpadu. Piráti prosazovali 40 haléřů za litr odpadu. Přestože opozice vystupovala proti zdražení, svými hlasy nižší sazbu nepodpořili. Tím přispěli k tomu, že konečná cena bude 50 haléřů za litr odpadu.  

> „Kvůli zákonu z dílny ANO a jeho nesmyslné interpretaci ministerstvem dochází ke zdražení velkých kontejnerů, a naopak zvýhodnění malých popelnic. Novela totiž znemožnila zohlednit náklady na svoz, který je u velkých kontejnerů logicky efektivnější. Ačkoliv jsme usilovali o zmírnění nespravedlivých sociálních dopadů tohoto zdražení, nezískali jsme dostatečnou podporu od ostatních zastupitelů. Je to promarněná šance ochránit peněženky Pražanů před další zátěží,” říká primátor hlavního města Prahy Zdeněk Hřib.  


> „Pirátští zastupitelé vnímají sociální aspekt této úpravy ceny za komunální odpad. Prosazovali jsme variantu, která by byla pro Pražany levnější. Už dříve jsme podpořili náměstka Petra Hlubučka v jeho jednání s vládou o změně nebo smysluplnější interpretaci zákona. Naši snahu ulevit peněženkám Pražanů v této těžké době ale nepodpořili ani zástupci ANO a ODS, přestože na zastupitelstvu hlasitě vystupovali proti zdražení,” říká Viktor Mahrik, předseda zastupitelského klubu Pirátů ZHMP.
