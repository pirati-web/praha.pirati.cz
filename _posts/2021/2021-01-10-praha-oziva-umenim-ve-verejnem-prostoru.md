---
date:         2021-01-10
tags:         
- praha
title:        "Praha ožívá uměním ve veřejném prostoru!"
image: 	      butovice.jpg
author:       Zdeněk Hřib
---

Díky podpoře města i jednotlivých městských částí vznikají po Praze parádní muraly (nástěnné malby) a další streetartová tvorba. 

Velké poděkování patří radní pro kulturu Haně Třeštíkové a projektu Umění pro město. V rámci toho vznikla třeba nová nástěnná malba na stanici metra Nové Butovice. Mnoho dalších skvělých návrhů už je vybráno k realizaci a dočkáte se jich v první polovině tohoto roku. Na Žižkov do Husitské ulice se tak vrátí v podobě streetartu třeba legendární Pérák, pražský superhrdina, kterému pomáhaly v boji proti nacistům pružiny na nohou.

Dobře si vedou i městské části. Metro Opatov na Praze 11 zdobí barvitý svět fauny a flóry. A celou fasádu jednoho z domů na Praze 7 v Tusarově ulici pokrývá výtvarně ztvárněný příběh boje proti komunismu v rámci polského hnutí Solidarita. 
