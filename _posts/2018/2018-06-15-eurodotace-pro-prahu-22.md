---
date:         2018-06-15
category:     blog
tags:         praha-22
layout:       post
title:        "Eurodotace pro vládnoucí koalici na Praze 22" 
image:        proprahu22.jpg
author:       Ondřej Kallasch
---

Mělo se jednat o kulatý stůl komunikace mezi občany a radnicí. Zprvu dobrý nápad, kterému Ministerstvo práce a sociálních věcí přikleplo eurodotaci v rámci "Strategie komunikace úřadu". S blížícími se volbami ale setkání ovládla koaliční strana z uhříněveské radnice. Namísto rad občanům, jak mohou lépe vyřešit své patálie s úřadem, se mluvilo o otevírání nových staveb. Nechyběl i vážně míněný apel – vše bude možné dokončit jen tehdy, "když nás budete volit" nebo že "nás musíte při následujících volbách podpořit". V předvolební mítink se tyto "kulaté stoly" mění už dlouhodobě, naposledy ve středu 13. června 2018.

Z evropské dotace ve výši 1 022 000 Kč je placena moderátorka osmi kulatých stolů a autorka několika prezentací, Mgr. Kateřina Kaňoková. Ta pobírá měsíční odměnu ve výši několika desítek tisích korun za Strategii komunikace úřadu. Mgr. Kaňoková figurovala a velmi pravděpodobně bude i v nadcházejících komunálních volbách figurovat na kandiátce Hnutí Pro Prahu 22, které tvoří většinu ve vedení radnice. 

> „Ukazuje se, že stávající koalice udělá všechno proto, aby se zuby nehty na radnici udržela, včetně zneužívání eurofondů pro vedení vlastní politické kampaně. Mohli jsme to vidět už při návrhu rozpočtu na rok 2018 kdy byl navýšen rozpočet na kulturní a sportovní akce. Jejich kvalita se však nezvedá. Dále je vidět, že projekty byly načasovány přesně na konec volebního období a tak se pásky přestřihávají až nyní,“ komentuje neférové jednání Ondřej Kallasch, pirátský zastupitel hlavního města Prahy a MČ Praha 22. 

### Odkazy 

* dotace: [http://www.strukturalni-fondy.cz/cs/Statistiky-a-analyzy/Mapa-projektu/Projekty/03-Operacni-program-Zamestnanost/03-4-Efektivni-verejna-sprava/Strategie-komunikace-Uradu-mestske-casti-Praha-22?feed=03-Operacni-program-Zamestnanost](http://www.strukturalni-fondy.cz/cs/Statistiky-a-analyzy/Mapa-projektu/Projekty/03-Operacni-program-Zamestnanost/03-4-Efektivni-verejna-sprava/Strategie-komunikace-Uradu-mestske-casti-Praha-22?feed=03-Operacni-program-Zamestnanost)
* projekt stolů: [https://www.praha22.cz/projekty-eu/eu-strategie-komunikace/aktuality-1/](https://www.praha22.cz/projekty-eu/eu-strategie-komunikace/aktuality-1/)
