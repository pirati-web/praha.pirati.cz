---
date:         2018-06-19
category:     blog
tags:         magistrát
layout:       post
title:        "Ředitelka Magistrátu kryla podivné dotace ve sportu, říkají Piráti a požadují její hlavu" 
image:        sport-urad.jpg
author:       Zdeněk Hřib
---

Praha, 19. června 2018 – Piráti upozorňují na to, že ředitelka Magistrátu Martina Děvěrová zametala kauzu sportovních dotací pod koberec. Děvěrová se totiž v červenci 2017 odmítla zabývat upozorněním Pirátů ohledně své podřízené Soni Fáberové, ředitelky odboru sportu. Ta letěla za Peltovy peníze do San Marina, ačkoliv právě Peltovým fotbalistům navrhla dotaci z rozpočtu města ve výši 49 milionů korun. S Peltou navíc měla Fáberová, podle zjištění policie, intimní poměr.

Proč je podle Magistrátu v pohodě, když zaplatíte zájezd úředníkovi, který vám dá dotaci? Podle ředitelky magistrátu Děvěrové se Fáberová cesty účastnila v době svého volna a sportovní dotace a granty sama nenavrhuje, protože je schvaluje komise pro sportovní granty, kde seděli lidé jako Karel Březina. Vyplývá to z dopisu, který zaslala Jakubu Michálkovi. Háček je v tom, že komisi návrhy předkládá a dotace vyplácí právě Fáberová, jako ředitelka klíčového odboru, který má dotace na starosti. 

> „Ředitelka Děvěrová korupční kauzy přikrývá, místo toho, aby je řešila. Piráti ředitelku upozornili i na další případ střetu zájmů úředníka na majetkovém odboru, kde ředitelka rovněž nekonala,“ říká bývalý zastupitel Jakub Michálek, nyní poslanec. Ředitelka Děvěrová tedy zametla pod koberec vážné podezření na střet zájmů. Děvěrová pracovala dříve jako zástupkyně vedoucí kanceláře Ivana Langera, ale má také vazby i na ČSSD, kde je její dlouholetý druh významným členem.

 > „Vyzýváme primátorku Krnáčovou, aby odvolala ředitelku magistrátu Děvěrovou. Piráti důsledně řeší každé podezření na korupci. Pokud uspějeme ve volbách a kmotři nás neobejdou, tak o veřejných penězích nebudou rozhodovat lidé ve střetu zájmů a zbyde tak více na potřebné projekty,“ říká kandidát Pirátů na primátora Zdeněk Hřib.

### Odkazy
* ČRo: Pelta s Kratochvílovou vybírali členy komise, která rozdělovala peníze [https://www.irozhlas.cz/zpravy-domov/dotacni-afera-pelta-s-kratochvilovou-vybirali-cleny-komise-ktera-rozdelovala_1705150600_miz](https://www.irozhlas.cz/zpravy-domov/dotacni-afera-pelta-s-kratochvilovou-vybirali-cleny-komise-ktera-rozdelovala_1705150600_miz)
* Seznam zprávy: Nové vyšetřování v kauze Pelta. Policie se zajímá o exkluzivní zájezd pro exnáměstkyni ministryně [https://www.seznamzpravy.cz/clanek/nove-vysetrovani-v-kauze-pelta-policie-se-zajima-o-exkluzivni-zajezd-pro-exnamestkyni-ministryne-32621](https://www.seznamzpravy.cz/clanek/nove-vysetrovani-v-kauze-pelta-policie-se-zajima-o-exkluzivni-zajezd-pro-exnamestkyni-ministryne-32621)
* Životopisy vedoucích zaměstnanců MHMP: [https://www.infoprovsechny.cz/request/6206/response/10109/attach/html/3/CV%20editel%20odbor.pdf.html](https://www.infoprovsechny.cz/request/6206/response/10109/attach/html/3/CV%20editel%20odbor.pdf.html)
* Žádost Pirátů ohledně cesty ředitelky Fáberové do San Marina: [https://github.com/pirati-byro/spisy-zk-pha-2017/blob/master/6722-san-marino/01-zadost/main.pdf](https://github.com/pirati-byro/spisy-zk-pha-2017/blob/master/6722-san-marino/01-zadost/main.pdf)
* Odpověď ředitelky Děvěrové na výše uvedenou žádost Pirátů: [https://github.com/pirati-byro/spisy-zk-pha-2017/blob/master/6722-san-marino/02-odpoved/odpoved.pdf](https://github.com/pirati-byro/spisy-zk-pha-2017/blob/master/6722-san-marino/02-odpoved/odpoved.pdf)


