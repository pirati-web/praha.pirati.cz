---
date:         2018-10-08
category:     blog
tags:         koaliční-vyjednávání
layout:       post
title:        "Hřib: Primátor má být Pirát, Čižinskému a Pospíšilovi nabízíme každému po čtyřech radních"
image:        hrib-stab.jpg
author:       Zdeněk Hřib
---

S ohledem na výsledek voleb do pražského zastupitelstva jsem nabídl Praze Sobě a Spojeným silám pro Prahu nabídku koaliční spolupráce. Jedná se o půdorys, který Piráti předkládají z pozice nejsilnějšího ze tří uvedených subjektů. Chceme, aby vznikající koalice kladla důraz především na témata transparence, digitálních služeb pro občany a řešení bytové krize. V těchto třech oblastech jsme nominovali své experty, kteří jsou připraveni nalézt programovou koaliční shodu. Cílem je, aby Praha měla stabilní vládu se sdílenou vizí rozvoje metropole. Chápeme, že při jednáních musí všichni učinit jisté ústupky, a proto přicházíme s konkrétní konstruktivní nabídkou pro naše potenciální koaliční partnery. Ta spočívá v tom, že Piráti budou mít jen dva radní a post primátora, zatímco Praha Sobě a Spojené síly pro Prahu budou mít každý po čtyřech radních včetně náměstků. 


