---
date:         2018-09-26
category:     blog
tags:         praha-1
layout:       post
title:        "Vyzýváme TOP 09: Zbavte se Lomeckého"
image:        hrib3.jpg
author:       Zdeněk Hřib
---

Praha, 26. září 2018 – Lídr Pirátů v pražských volbách Zdeněk Hřib zaslal otevřený dopis předsedovi TOP 09 Jiřímu Pospíšilovi, ve kterém ho upozorňuje na aktivity starosty Prahy 1. Starosta Oldřich Lomecký z TOP 09 má totiž podle Pirátů na krku několik závažných pochybení, která nevypadají jako pouhé nešťastné omyly. 

Piráti poslední dva roky na Praze 1 odhalují jednu pochybnou transakci za druhou. Pirát David Bodeček kvůli několika kauzám podával trestní oznámení, kterými se nyní zabývají orgány činné v trestním řízení. Vedení radnice v čele s Lomeckým na aktivitu Pirátů reagovalo zcela smyšleným obviněním z gay spiknutí, cenzurou na Facebooku a systémovým odpíráním informací v rozporu se zákonem.

Zdeněk Hřib se rozhodl Jiřího Pospíšila otevřeným dopisem oslovit proto, že pražská kampaň koalice TOP 09 a STAN používá hesla o transparentnosti a boji proti korupci. 

> „Jednání starosty Lomeckého zcela jistě není souladu s [Hodnotovým desaterem TOP 09](https://www.top09.cz/proc-nas-volit/hodnotove-desatero/). Věřím, že učinit jeho praktikám přítrž musíte především Vy v rámci Vaší strany,“ píše v dopise pirátský kandidát na primátora.

### Odkazy 

* [Text otevřeného dopisu](https://praha.pirati.cz/assets/pdf/otevreny-dopis-pospisilovi.pdf)
