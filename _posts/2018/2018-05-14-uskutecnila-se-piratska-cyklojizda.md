---
date:         2018-05-14
category:     blog
tags:         doprava cyklistika
layout:       post
title:        "Piráti vyrazili na velkou jarní cyklojízdu" 
image:        cyklojizda.jpg
author:       Viktor Mahrik
---

V sobotu 12. května se v Praze uskutečnila velká jarní cyklojízda. Účastnili se jí i Piráti, včetně kandidátů za Piráty do zastupitelstva hlavního města Prahy v říjnových volbách. Navíc na Václavském náměstí vystoupil Viktor Mahrik, odborník na dopravu a pražský zastupitel za Piráty. Diskuze, která probíhala po cyklojízdě, se zúčastnil i Ondřej Kallasch, zastupitel hlavního města Prahy za Piráty a aktivní cyklista. 

Piráti cyklodopravu berou jako jednu z možných variant dopravy v hlavním městě. Uvědomují si totiž, že moderní metropole jsou cyklistům přívětivé. Každý další řidič, který přesedlá z auta na kolo, ulehčuje hlavnímu městu. Ve skutečnosti by totiž až třetina Pražanů raději použila pro přesun po hlavním měste kolo. Bohužel mnohé odrazuje nehostiné prostředí pro cyklodopravu. 

Z toho důvodu se Piráti budou snažit zasadit o zlepšení podmínek pro cyklodopravu. Docílit toho chtějí podporou výstavby infrastruktury a cyklo magistrál, které jsou důležité pro rychlý a bezpečný průjezd městem na kole. Je třeba využít každou příležitost, například při opravě a údržbě komunikací, a postupně vytvářet bezpečný prostor pro cyklisty. Velký význam vidíme v kampaních, které budou vzdělávat jak cyklisty tak i motoristy a budou ukazovat, jak se navzájem v provozu respektovat a chovat se tak, aby tyto dva tábory mohly existovat vedle sebe. 

> „Ve chvíli, kdy se začnou motoristé a cyklisté respektovat a spolupracovat, bude mnohem snažší prosazovat cyklo opatření a stavbu nové infrastruktury,“ dodáva Ondřej Kallasch, zastupitel za piráty na Magistrátu, který zároveň točí videa na svůj Youtube kanál [Hájecký Cyklista](https://www.youtube.com/channel/UCiPb4HeTInelD-5Jmu2MR5Q/videos).
