---
date:         2018-06-30
category:     blog
tags:         kauzy praha-1
layout:       post
title:        "Kauza Nemocnice Na Františku padá na hlavu “známých firem” z vedení Prahy 1" 
image:        nemocnice-na-frantisku.jpg
author:       Zdeněk Hřib
---


Praha, 29. června 2018 - Piráti upozorňují na to, že stávající kauza Nemocnice Na Františku probíhá v prostředí, které připravila stávající koalice na Praze 1 a to zejména duo starosta Lomecký (TOP09) a radní pro zdravotnictví Hodek (ČSSD). Ti totiž v roce 2013 bez výběrového řízení instalovali do funkce stávajícího ředitele nemocnice Roberta Zelenáka, který byl nyní zadržen v souvislosti s podezřením na převzetí pěti milionového úplatku. Stejní aktéři také připravovali skrytou privatizaci této nemocnice za podmínek nevýhodných pro město, které se s pomocí Pirátů podařilo zabránit.


Za vedení stávajícího ředitele Roberta Zelenáka Nemocnice na Františku od roku 2013 snížila počet lůžek, propustila část zdravotníků a nezveřejňovala výroční zprávy. Úhradové vyhlášky pro rok 2015 a další byly po letech krizových restrikcí pro nemocnice vyloženě prorůstové, ale přesto se ztráty nemocnice prohlubovaly. V roce 2016 tvořila provozní dotace nemocnice z magistrátu a městské části 50 mil Kč, tedy celkem 16,5 % příjmů. Tyto nepříznivé ekonomické výsledky pak byly hlavním argumentem pro vyhlášení koncesního řízení, směřujícího ke skryté privatizaci Nemocnice Na Františku.


David Bodeček z Pirátské strany na Praze 1 k tomu říká: 
> “Nemocnice uměle hospodaří draze a vytváří se ztráta. Magistrát doplácí ročně na provoz nemocnice zhruba 5 miliónů korun, což tady shodou okolností odpovídá výši vyšetřovaného úplatku. Podobně bylo na Praze 1 vyvedeno v rozporu se zákonem 27 milionů Kč nábytkářské firmě místní funkcionářky ČSSD, na což už Piráti podali trestní oznámení.”


MUDr. Zdeněk Hřib, garant Pirátů pro oblast zdravotnictví a kandidát Pirátů na primátora Prahy k tomu dodává: 
> “Potvrdilo se tak to, co jsme říkali od počátku. Ekonomické problémy nemocnice jsou dány především jejím nekompetentním vedením. Ředitel Robert Zelenák měl být už dávno odvolán a jeho nástupce měl být nalezen v otevřeném výběrovém řízení”.

Zdroje:

[https://www.tribune.cz/clanek/31075-praha-jmenovala-reditelem-nemocnice-na-frantisku-zelenaka](https://www.tribune.cz/clanek/31075-praha-jmenovala-reditelem-nemocnice-na-frantisku-zelenaka)
[https://praha.pirati.cz/nemocnici-na-frantisku-lze-provozovat-efektivne.html](https://praha.pirati.cz/nemocnici-na-frantisku-lze-provozovat-efektivne.html)
[https://praha.pirati.cz/pirati-podali-to-ohledne-nabytku-na-praze-1.html](https://praha.pirati.cz/pirati-podali-to-ohledne-nabytku-na-praze-1.html)
