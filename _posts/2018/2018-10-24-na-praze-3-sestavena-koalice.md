---
date:         2018-10-24
category:     blog
tags:         koaliční-vyjednávání praha-3
layout:       post
title:        "Na Praze 3 vzniká koalice Pirátů, TOP 09 a Zelených"
image:        praha3.jpg
author:       Zdeněk Hřib
---

Praha, 24. října 2018 – Piráti na Praze 3 vyjednávají o koalici s TOP 09 a Stranou zelených a spějí k dohodě. Ve volbách se Piráti umístili těsně třetí za Koalicí pro Prahu 3 (ODS, KDU-ČSL a Svobodní) a TOP 09 se STAN. Ve vznikající koalici by Piráti měli obsadit čtyři místa v radě a zodpovídat mimo jiné za digitalizaci, transparenci, životní prostředí a školství. Koalice bude mít v zastupitelstvu většinu 20 z 35 hlasů. Starostou bude Jiří Ptáček z TOP 09, lídr Pirátů štěpán štrébl a lídr Zelených Ondřej Rut se stanou místostarosty.

Piráti získali ve volbách na Praze 3 osm zastupitelských mandátů. Ostatní mandáty připadly Koalici ODS, KDU-ČSL a Svobodných (10), koalici TOP 09 a STAN (9), hnutí ANO (5) a Zeleným (3). Piráti již v před volbami zveřejněné povolební strategii pro Prahu 3 označili koalici na tomto půdorysu jako nejpřijatelnější z možných řešení. Vyjednávání probíhají již od voleb a koalice nyní ladí společný program. Tyto tři strany by měly nahradit ve vedení městské části dosavadní radu v čele s ODS. „Z možných povolebních uspořádání jedině tato koalice přinese na trojku skutečnou změnu, kterou si přáli naši voliči. Děláme vše pro to, abychom se dohodli“ říká lídr Pirátů štěpán štrébl.

Piráti budou v radě zodpovídat především za digitalizaci úřadu, životní prostředí, transparenci a školství. „Kromě zjednodušení úřadu a zprůhlednění hospodaření je naší prioritou také modernizace školství. Budeme aktivně budovat zahraniční partnerství a zajišťovat školní výměny, aby každý deváťák mluvil plynně cizím jazykem. V radě za nás usednou dva absolventi prestižních zahraničních univerzit. Rádi bychom, aby více dětí mělo v budoucnu možnost získat podobnou zkušenost, protože vzdělané obyvatelstvo je klíčem ke zvyšování životní úrovně a investicí do budoucnosti městské části” komentuje plány Pirátů na trojce jejich lídr štěpán štrébl. Piráti nyní projednávají nominace do Rady Prahy 3 na svém internetovém fóru. Kromě štrébla by v radě měl za Piráty usednout ještě dendrolog a ekolog Jiří Svrček, který bude mít v gesci životní prostředí a péči o zeleň, dále právník Pavel Musil, který bude mít za úkol zprůhlednění úřadu a dohled nad hospodařením městských firem, a politická konzultantka britského velvyslanectví a absolventka Oxfordu Anna Kratochvílová, jejímž úkolem bude zejména přinést na Prahu 3 zahraniční zkušenosti a navazovat spolupráci se zahraničními školami a dalšími partnery.

Piráti získali na Praze 3 tyto gesce: 

**Místostarosta pro digitalizaci a školství** – Štěpan Štrébl
* informatika a webové stranky
* Smart city
* školství a volný čas dětí a mladeže
* strategické planovaní

**Radní pro životní prostředí** – Jiří Svrček
* životní prostředí
* kultura a oblast turistického ruchu
* sport a tělovýchova
* ochrana pamatek

**Radní pro transparentnost (neuvolněný)** – Pavel Musil
* transparence a zapojení občanů
* MČ Praha 3 v roli akcionaře

**Radní pro zahraniční vztahy (neuvolněný)** – Anna Kratochvílova
* zahraniční vztahy
