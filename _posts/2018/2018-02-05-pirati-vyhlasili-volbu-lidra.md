---
date:         2018-02-05
category:     blog
tags:         piráti
layout:       post
title:        "Piráti vyhlásili primární volby na lídra pražské kandidátky, rozhodnutí padne v únoru" 
image:        jednani.jpg
author:       Adam Zábranský
---

Pražští Piráti na svém internetovém fóru zahájili jednání o tom, kdo se stane lídrem kandidátky do pražských komunálních voleb. Ty proběhnou v září nebo říjnu tohoto roku. 

> „Máme ambice komunální volby vyhrát a získat tak místo primátora či primátorky. Jsme otevřená strana a pirátské primárky jsou tak tradičně otevřené i nečlenům strany, stačí se registrovat jako příznivec na internetovém fóru,“ říká předseda pražských Pirátů a poslanec Ondřej Profant.

> „O tom, kdo se nakonec stane lídrem pirátské kandidátky, budou moci rozhodnout všichni pražští členové Pirátů v internetovém hlasování. Vyznáváme přímou demokracii a nemáme proto delegátský systém,“ doplňuje Profant. 

Začátek hlasování je prozatím naplánováno na půlku února, konečné rozhodnutí by mělo padnout do začátku března.

Odkaz na jednání na fóru: [https://forum.pirati.cz/krajske-forum-praha-f349/topic39565.html](https://forum.pirati.cz/krajske-forum-praha-f349/topic39565.html)

