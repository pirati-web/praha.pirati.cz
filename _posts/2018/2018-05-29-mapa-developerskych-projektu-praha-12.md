---
date:         2018-05-29
category:     blog
tags:         praha-12
layout:       post
title:        "Piráti na Praze 12 vytvořili Mapu developerských projektů" 
image:        p12.jpg
author:       Jan Adamec
---

Praha, 29. května 2018 – Piráti na Praze 12 vytvořili Mapu developerských projektů, kterou představili na svém webu: [https://praha12.pirati.cz/aktuality/mapa-vystavby.html](https://praha12.pirati.cz/vystavba/).

Autor mapy Jan Adamec, který je aktivním příznivcem Pirátů, k tomu uvádí: 

> „Mapu developerských projektů jsme vytvořili jak pro občany, aby věděli, co se kde chystá a jak se mají bránit, tak i jako evidenci informací a vizualizací pro sebe. Rozhodli jsme se obojí spojit dohromady a i tuto část webu mít kompletně open-source. Lidé tam najdou krátké představení záměru developera, pozici na mapě, nejnovější veřejně dostupné vizualizace, historii projektu s odkazy na hlasování rady a zastupitelstva a v neposlední řadě i naše stanovisko k projektu.“ 

Zastupitelka Eva Tylová Prahy 12 za Piráty, Zelené a LES a pirátská kandidátka na senátorku k tomu dodává: 

> „Naddimenzované stavby developerů jsou pro obyvatele našich sídlišť palčivým problémem. Developeři skoupili nízké objekty jako jsou obchodní centra, jesle, nevyužívané kotelny a místo, aby je revitalizovali, místo nich staví věžáky, které ubírají lidem, světlo, slunce i zeleň. Největší excesy jsou zástavby přesahující půdorys panelového domu z jižní strany domu, desetipatrový věžák 11 m od oken obytného domu či 18 patrové věžáky namísto dvoupatrového objektu.“ 

Zastupitel Lukáš Findeis Prahy 12 za Piráty, Zelené a LES, se obrací na občany: 

> „Uvítáme podněty a připomínky občanů nebo dodatečné informace. Mapu budeme průběžně aktualizovat.“
