---
date:         2018-01-24
category:     blog
tags:         piráti
layout:       post
title:        "Staň se stínovým pirátským zastupitelem" 
image:        zastupitele.jpg
author:       Jan Loužek
---


Ahoj! V zastupitelském klubu Pirátů v Praze hledáme dva stínové zastupitele (zastupitelky), kteří budou zastupitelům pomáhat v:
analýze materiálů všeho druhu souvisejících s fungováním města – smlouvy, materiály na zastupitelstvo atd. U první pozice bychom chtěli, aby se zastupitel věnoval oblasti informatiky pražského magistrátu. U druhé potom především prevenci, rozkrývání a nápravě korupčních kauz Prahy. 

Cílem obou stínových zastupitelů (zastupitelek) bude pomoci udržet vysoký výkon zastupitelského klubu, díky němuž obsadila Pirátská strana v hlavním městě ve sněmovních volbách hned druhé místo. Hledáme odhodlané lidi, kteří jsou blízko Pirátům a pirátským myšlenkám a kteří vážně uvažují na podzim 2018 kandidovat v komunálních volbách za Pirátskou stranu na předních místech kandidátky. 

### Poptávaná činnost

samostatná analýza materiálů z různých oblastí (především boj proti korupci a informatika/otevřená data, dále pak také doprava, územní plánování, správa majetku atd.) a příprava podkladů na jednání
medializace svých aktivit, návrhů a odhalených kauz v součinnosti se zastupitelským klubem Pirátů
předpokládaný rozsah činnosti je cca 80-120 hodin měsíčně

### Nabízíme

* odměnu 150 Kč/hod + úkolovou odměnu (např. za dobře připravené návrhy, zjištěné a dobře medializované kauzy) ve výši až do 5000 Kč/měsíc, tj. maximální odměna až 23 000 Kč; to vše na živnostenský list (kvůli charakteru práce, který neodpovídá pracovnímu poměru)
* vybudování si znalostí a dovedností potřebných pro práci zastupitele
* možnost podílet se na realizaci pirátského programu a pirátské politiky
* práce v kolektivu zastupitelského klubu Pirátů, který v komunální politice působí již tři roky,
* seznámení se s technologiemi používanými při fungování Pirátské strany
* práci v centru Prahy, případně částečně i z domova (podle dohody a aktuálních potřeb)

### Požadujeme

* špičkové pracovní nasazení, schopnost dlouhodobé a systematické práce, cit pro detail, dobrý písemný projev
* výborné analytické schopnosti
* důslednost v práci, odhodlanost v podrobné analýze různých dokumentů a podkladů
* vysokou míru samostatnosti řešení problémů a proaktivní přístup
* filozofické ztotožnění se s [pirátským programem](https://www.pirati.cz/program/start) (i [pražským](https://praha.pirati.cz/program/)) a jeho základní znalost
* znalost kancelářských balíků včetně Google Docs a Libre Office (dokumenty, tabulky, prezentace), schopnost naučit se používat [pirátský redmine](https://redmine.pirati.cz/), [pirátský github](https://github.com/pirati-cz) a [pirátské fórum](https://forum.pirati.cz/) a další technické systémy
* vynikající komunikační dovednosti, reprezentativní a příjemné vystupování
* středoškolské vzdělání s maturitou, vysokoškolské vzdělání výhodou
* reference na předchozí práci s obdobnou zodpovědností výhodou,
* všeobecné minimum znalostí nutné pro zvládnutí této profese (manažerské, ekonomické, právní, personální)
* časová flexibilita (aktivity mají někdy nárazový charakter v časovém tlaku) a zvládání stresu
* vysokou osobní integritu - čistý trestní rejstřík a bezproblémovost z hlediska napojení na konkurenční politické strany či jiné podobné organizace, kde mají Piráti rozumné důvody obávat se střetu zájmů, ochota podrobit se background checku a risk analýze, abychom zabránili infiltraci
* ochotu a schopnost pracovat s dobrovolníky

### Zasílání nabídek

V nabídce nám prosím zašli v jednom PDF dokumentu následující materiály:

* krátký motivační dopis,
* svůj životopis,

Podrobnosti o výběrovém řízení si přečti v pravidlech výběrového řízení. Pokud máš zájem o upřesnění informací, neváhej se na mne obrátit emailem či telefonicky (608 21З 119).
Na zadání bude sepsán standardní zadávací list (pracovní smlouva) podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine](https://redmine.pirati.cz/).
Nabídku nám prosím zašli do 5. února 2018, do tří dnů od termínu pro přihlášení se ti ozveme ohledně dalšího postupu. Nabídku pošli na adresu jan.louzek@pirati.cz, kopii potom na info@pirati.cz. Nabídku je také možné zaslat pomocí společných formulářů. Průběh řízení probíhá v souladu s [pravidly](https://github.com/pirati-cz/KlubPraha/blob/master/vyberka/asistenti-zastupitelu/pravidla.md).

