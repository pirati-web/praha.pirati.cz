---
date:         2018-02-13
category:     blog
tags:         volby
layout:       post
title:        "Piráti půjdou do pražských voleb samostatně" 
image:        logo.jpg
author:       Adam Zábranský
---

V internetovém hlasování se pražští členové Pirátů jednomyslně rozhodli pro samostatný postup ve volbách do pražského zastupitelstva. To znamená, že nebudou uzavírat žádné předvolební koalice. Pozice na kandidátní listině budou obsazovány v primárních volbách, do kterých se mohou hlásit nejen členové strany, ale i příznivci, kteří se registrují na internetovém fóru.

Samostatný postup ve volbách podpořilo 100 % hlasujících pražských členů Pirátů. 

> „Do pražských voleb si věříme, budeme se snažit je vyhrát. Pokud si udržíme podporu lidí, kteří nás v Praze volili do sněmovny, podaří se nám to,“ říká Adam Zábranský, předseda pirátského klubu v pražském zastupitelstvu a místopředseda pražských Pirátů. Rozhodnutí se netýká městských částí, tam se o případných koalicích budou rozhodovat individuálně místní sdružení.

Již na začátku února Piráti vyhlásili primární volby na lídra pražské kandidátky. Rozhodnuto o tom, kdo pirátskou kandidátku povede, padne na přelomu února a března a hlasovat budou opět moci všichni pražští členové Pirátů.
