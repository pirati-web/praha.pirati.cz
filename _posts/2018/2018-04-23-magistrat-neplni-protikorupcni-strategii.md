---
date:         2018-04-23
category:     blog
tags:         kauzy korupce
layout:       post
title:        "Magistrát nenaplňuje protikorupční strategii, Piráti chtějí vysvětlení" 
image:        zzz.jpg
author:       Adam Zábranský
---

V únoru roku 2017 pražské zastupitelstvo schválilo protikorupční strategii města. Pirátům se do ní podařilo prosadit několik významných opatření směřujících k větší otevřenosti úřadu. 

> „Podle schváleného usnesení zastupitelstva už měly být zveřejňovány faktury Magistrátu, seznam nájemních smluv na nebytové prostory či autoři podnětů na změnu územního plánu, pražská evidence smluv měla umožňovat jednodušší vyhledávání, portál otevřených dat měl rozrůst o další datové sady a tak dále. Nic z toho není,“ kritizuje pražský zastupitel za Piráty Adam Zábranský, který se věnuje oblasti transparence.

V lednu 2018 také měla být hotová zpráva o naplňování protikorupční strategie, která ale dodnes nebyla vypracována. Piráti se proto obrátili na zástupce ředitelky Magistrátu s žádostí o vysvětlení, proč naplňování strategie vázne. 

> „Vypadá to, že zvyšování otevřenosti města není pro vedení Prahy prioritou. Chceme proto radu dotlačit k tomu, aby splnila alespoň to, co jí uložilo zastupitelstvo. Dnes se všichni tváří, že se nic neděje, přitom podle harmonogramu už mnohá zásadní protikorupční opatření měla být realizována,“ vysvětluje předseda pirátského klubu v pražském zastupitelstvu Adam Zábranský.
