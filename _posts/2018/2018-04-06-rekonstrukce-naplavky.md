---
date:         2018-04-06
category:     blog
tags:         praha-2
layout:       post
title:        "Další rekonstrukční přešlap Krnáčové. Revitalizace Náplavky během sezony" 
image:        naplavka-stavba.jpg
author:       Viktor Mahrik
---

Praha se po dlouhém čekání rozhodla pro revitalizaci náplavky pod Rašínovým nábřežím. Obnova tzv. „kobek“ by měla začít již 20. dubna a bude trvat až do září. Obnovu nápavky schválila na konci loňského února Rada; až do podzimu však Praha nedělala vůbec nic. Poté město informovalo nájemníky, že bude probíhat rekonstrukce, a že by měli vyklidit pronajaté kobky, které by se měly rekonstruovat. Město přitom nájemníky ujistilo, že stavební práce nebudou probíhat v sezóně. „Vedení města muselo vědět, že do začátku jara rekonstrukci nestihnou. Měli ji odložit, rozhodli se ale stavební práce provádět v sezóně, kdy se po náplavce pohybuje nejvíc lidí, kteří by nyní uzavřené podniky využívali,“ popisuje hlavní problém Viktor Mahrik, pražský zastupitel za Piráty. 

Přestože se náplavka jako taková nezavírá, bude mít obnova tzv. „kobek“ dopad na její provoz a značně stíží organizaci větších akcí. V těchto místech totiž sídlí různé oblíbené podniky (hospůdky, malé hudební kluby apod.) a jejich uzavření během léta ochudí pro Pražany tolik populární veřejný prostor. Provozovatelé podniků potom příjdou o tržby za celou sezonu.

