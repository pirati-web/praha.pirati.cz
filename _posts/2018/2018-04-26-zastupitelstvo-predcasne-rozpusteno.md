---
date:         2018-04-26
category:     blog
tags:         zhmp libeňský-most
layout:       post
title:        "Zastupitelstvo si neschválilo program. Kvůli Libeňáku" 
image:        schvaleni-programu.jpg
author:       Viktor Mahrik
---

Po dvouhodinové debatě, která se týkala především Libeňského mostu, se pražské zastupitelstvo rozhodlo neschválit program vlastního zasedání. Zasedání tak předčasně skončilo.

Zastupitelé za Piráty se hlasování o programu zdrželi, jelikož nesouhlasili s pořadím jednotlivých bodů. Podle návrhu zastupitele ODS Ondřeje Martana měl být bod o Libeňském mostě zařazen jako první. Občané by tak neměli šanci se do diskuze zapojit, neboť by se projednávání uskutečnilo již v poledne. Aby byl Libeňský most zařazen jako první bod programu hlasovali zejména zastupitelé z řad ČSSD, TOP 09, ODS a dvanáct zastupitelů z hnutí ANO. 

Rovněž měla být projednána i petice Auto*Matu k legalizaci cyklistiky na území Prahy 1. Tu jsme chtěli peřadit na 16:00, aby se do ní mohla veřejnost zapojit. Koalice však náš návrh neschválila, stejně jako řadu ostatních. „Domníváme se, že tento postup je pohrdáním občanů Prahy, kteří musí chodit do práce a nemohou se účastnit zasedání zastupitelstva v čase, kdy většina z nich musí být v zaměstnání,“ dodává Ondřej Kallasch, pražský zastupitel za Piráty. 

Piráti dlouhodobě prosazují, aby se petice občanů vždy zařazovaly jako pevný bod v odpoledních hodinách. 
