---
title: "Praha schválila levnější a udržitelnější plán dokončení revitalizace náplavek"
author: MHMP
image: posts/adam-zabransky-sal.jpg
tags: [Životní prostředí]
---

Praha dokončí plánovanou revitalizaci náplavek v ekonomicky udržitelnější variantě, rozhodli v pondělí pražští radní. Rekonstrukce, které započaly v roce 2018 a mezi něž patřila například proměnila kobek v nábřežní zdi podél Vltavy v kavárny a galerie, se prodražila z plánovaných 309,2 milionu korun na 470,3 milionu korun.

> „Z plánovaných tří fází rekonstrukce zbývá dokončit rekonstrukci kobky č. 8 na Rašínově nábřeží na veřejné toalety, vyřešit umístění laviček a dalšího mobiliáře, a případně zrevitalizovat část náplavky mezi Jiráskovým a Palackého mostem,“ říká radní pro majetek, transparentnost a legislativu Adam Zábranský.

> „Náplavky patří k nejvýznamnějším veřejným prostranstvím v Praze a jejich obliba mezi obyvateli i turisty to jen potvrzuje. Přesto musíme při dalších krocích myslet na dlouhodobou udržitelnost a efektivitu. Rozhodli jsme se proto pro úpravu investičního plánu tak, aby reflektoval současnou ekonomickou situaci, ale zároveň zachoval výjimečný charakter těchto míst. Věřím, že se nám podaří projekt dokončit v takové podobě, která bude odpovídat potřebám města i jeho obyvatel,“ říká primátor Prahy Bohuslav Svoboda.

Kobky na Rašínově, Hořejším a Dvořákově nábřeží se staly oblíbeným místem trávení volného času pro místní i turisty a byly také oceněny v domácí i mezinárodní architektonické komunitě. Užívání ale odhalilo i některé technické výzvy jako energetická náročnost kobek či jejich údržba. Praha proto rozhodla, že na budoucí akce se budou dělat dílčí architektonické soutěže, v nichž důležitým kritériem bude udržitelnost s ohledem na ceny energií a nároky na údržbu.

> „Unikátní charakter náplavek chceme zachovat, a proto na soulad s původním konceptem v dalších fázích revitalizace dohlédne Institut plánování a rozvoje hlavního města Prahy,“ říká Marta Pražáková místopředsedkyně představenstva městské společnosti Trade Centre Praha, která náplavky spravuje.
