---
title: "Piráti a Praha sobě přednesli kauzy Patrika Romana zastupitelům, nové video usvědčuje ředitele PSAS ze lži"
author: Piráti Praha
image: posts/novaradnice37.jpg
tags: [Kauzy]
---

Praha, 15. října 2025, Praha. Střet zájmů ředitele Pražských služeb (PSAS) Patrika Romana proberou ve středu na svém mimořádném zasedání pražští zastupitelé. Piráti k jeho svolání přistoupili poté, co vyčerpali všechny možnosti řešení situace v dozorčí radě PSAS a na jednáních s koaličními partnery. Zároveň nově zveřejněné video prokázalo

> „Situaci bohužel považuji za neudržitelnou, není týdne, abychom nečetli o nějakém novém průšvihu ředitele Romana. Jsem ráda, že už v tomto nejsme sami, a i ostatní kluby již chápou, že zastupitelstvo musí zasáhnout. Část pražských radních se rozhodla před fakty zavřít oči a stejně tak dozorčí rada již řadu měsíců brání projednání Romanových kauz. To nás dovedlo k svolání mimořádného zastupitelstva,” říká náměstkyně pro životní prostředí a klimatický plán.

> „Nyní máme jednoznačný důkaz, že ředitel Patrik Roman ve své kauze střetu zájmů lhal, a to tedy nejen mně, ale současně také představenstvu společnosti, dozorčí radě, valné hromadě a právníkům. Nově zveřejněné video dokládá, že firma JAPOS STAV v nemovitosti Romana opravdu sídlila, což na záznamu potvrzuje také zaměstnankyně a přiznává, že objekt je využíván jednatelem společnosti Jaroslavem Poustevníkem. Ředitel přitom ve své obraně tvrdí, že společnost JAPOS STAV žádnou jeho nemovitost nevyužívala. Bez jakékoliv pochybnosti je dokázané, že generální ředitel nám všem lhal. Měl by vyvodit osobní odpovědnost a okamžitě rezignovat na post ve vedení pražských služeb,” dodává Komrsková.

> „Kdykoli se objeví problém v Dopravním podniku, svolává se mimořádné zastupitelstvo a všichni o tom vedou širokou debatu. Jakmile jde ale o Pražské služby, panuje podezřelé hlučné ticho. Koalice není schopna řešit závažné problémy ve vedení této městské firmy. Jsem rád, že se situace konečně dostává na jednání zastupitelstva. Kdyby šlo o jiné pochybení, všichni by okamžitě bili na poplach a snažili se ukázat, že konají. U Pražských služeb vidíme akorát další nevýsledek,“ říká předseda klubu Praha sobě Adam Scheinherr.

> „Situaci v Pražských službách považuji za neúnosnou, protože neustále přibývají nejrůznější podezření týkající se porušování stanov, střetu zájmů či nehospodárného nakládání z prostředky této městské společnosti. Dlouhodobě také selhává kontrola akcionáře, kterým je hl. m. Prahy, ze strany valné hromady, Rady hl. m. Prahy. Proto je nezbytné, aby o situaci v této městské společnosti jednalo i zastupitelstvo hl. m. Prahy,” popisuje senátorka a zastupitelka Hana Kordová Marvanová

Ředitel Roman doposud uspokojivě nevysvětlil žádný ze svých očividných střetů zájmů při zadávání veřejných zakázek a výběru dodavatelů pro Pražské služby. Jak informovala média, jde například o zakázky pro společnost JAPOS-STAV, která vyfakturovala Pražským službám přes 130 milionů současně opravovala Romanovu rezidenci v Liberci a také tam sídlila. 

Ředitele rovněž zastupuje v jeho osobních a byznysových záležitostech stejná advokátní kancelář Řanda-Havel legal, která má se společností Pražské služby rámcovou smlouvu a ročně jí fakturuje právní služby v hodnotě cca 20 milionů korun. Právníci z Transparency International to označují za ukázkový střet zájmů.

Nedávno se také na radě hlavního města řešilo porušení stanov ze strany vedení Pražských služeb při nákupu 58 vozidel v hodnotě 321 milionů korun od firmy VSP auto. Představenstvo nemělo povinný souhlas dozorčí rady k uzavření této transakce. Od vítězné společnosti vede personální linka až k řediteli společnosti a k jeho manželce (přes myslivecký spolek).
