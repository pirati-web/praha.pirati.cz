---
title: "Pražské SPOLU likviduje rozvoj digitalizace. Schválilo účelový audit z veřejných peněz na městskou společnost, která umožňuje Praze se zbavit závislosti na firmách zapletených v Dozimetru"
author: MHMP
image: posts/8hrib.jpg
tags: [IT]
---

Pražské SPOLU, které dlouhodobě blokuje rozvoj digitalizace a nezávislosti města na externích dodavatelích v oblasti poskytování digitálních služeb, v pondělí spolu s koaličními partnery ze STANu schválili vypsání dvoumilionové veřejné zakázky na audit městské společnosti Operátor ICT zaměřený pouze na poslední tři roky. Jedná se již o druhý pokus najít v městské společnosti v pirátské gesci politické kompro na Piráty poté, co první audit smluv mezi magistrátem a OICT neodhalil žádné porušení zákona. Ve stejné době dochází k rozprášení týmu programátorů ekluzivně pracujících pro potřeby hlavního města. 

>„To čemu tady nyní čelíme, je zjevná snaha SPOLU a STAN vyrobit politické kompro na Piráty ve volebním roce za peníze daňových poplatníků.  Poškození společnosti není potřeba hledat auditem. To způsobila nedávno například ODS zablokováním financování existujícího týmu Metada, který pracoval na rozvoji kompetenčního centra digitalizace a robotizace, přestože měl schválené financování a zavedené v rozpočtu zavedené financování. Je to nehorázné i z toho důvodu, že SPOLU mělo po celou dobu zástupce v dozorčí radě a opakovaně také v představenstvu Operátora ICT,” říká náměstek pro dopravu Zdeněk Hřib. 

Materiál na pokračování platformy Metada, odborníci z úřadu pustili ke schválení radě, ale zasekl se u radních ODS. Město přitom skrze městskou firmu  do vývoje investovalo od roku 2022 do roku 2024 celkem 22 milionů korun.

OICT pak z vlastních zdrojů dotoval provoz kompetenčního centra digitalizace od března loňského roku a za práci týmu vývojářů vydal téměř 10 milionů korun. Přitom není jisté, jestli je podobné služby možné nakoupit na volném trhu, natož za výhodnějších podmínek.

>„Koaliční partneři ze SPOLU projekt kompetenčních center nechávají finančně vyhladovět. Odmítnutím projednání nové smlouvy nechali jedno ze dvou těchto center padnout. Už v dubnu 2024 přestal městské společnosti zadávat a objednávat práci na tomto projektu. A objednávky neobnovil. Přitom většinu funkcí, které kompetenční centra dosud dodala, úřad potřeboval i kvůli řádnému plnění práv občanů na digitální služby. Je to podobný amatérismus, jaký můžeme pozorovat na vládě, kde o dva roky nesmyslně odložili účinnost Zákona o právu na digitální službu,” dodává radní a předseda klubu Pirátů Daniel Mazur. 

Tým pražských vývojářů připravil několik aplikací k nasazení pro potřeby hlavního města. Třeba nástroj evidence a vykazování v oblasti bezdomovectví ve spolupráci s Centrem sociálních služeb Praha, nebo nástroj řízení rizik nebo aplikace Digitální rodina pro agendu SPOD (Sociálně-právní ochrany dětí).

>„Opravdu mě zaráží, že ODS, která má bezdomovectví a sociální záležitosti dětí v přímé odpovědnosti, se nepřidala k možnosti tyto aplikace uvést do provozu. Město do vývoje těchto aplikací investovalo nemalé finanční prostředky, takže postoji koaliční partneru opravdu nerozumím,“ dodává Mazur. 

Operátor již nemůže dále zdarma pro město tyto služby poskytovat, proto v pátek musel ukončit spolupráci se 7 městskými vývojáři, kteří na projektu pracovali. Velice mě to mrzí, protože tento projekt v oblasti digitalizace a finanční úspory z této oblasti vyplývající zamrznou na několik let,” dodává radní Daniel Mazur. 

Samotný audit smluv Magistrátu se společností Operátor ICT, který byl realizován v minulém roce, žádná závažná pochybení této společnosti neukázal. Nicméně místo rozvoje digitalizace byla dnes hlasy SPOLU a STAN schválena realizace dalšího auditu na tuto společnost. 

>„Nemáme nic proti auditům, naopak. Ovšem stran Operátora OICT už jeden audit loni proběhl a neshledal žádné zásadní prohřešky. Další výroba účelového kompra z veřejných peněz na Piráty, navíc zcela záměrně ve volebním roce, mě opravdu šokuje a je zcela nepřijatelná,” uzavřel předseda Pirátů a náměstek pro dopravu Zdeněk Hřib.
