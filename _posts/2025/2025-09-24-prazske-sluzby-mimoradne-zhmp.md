---
title: "Piráti a Praha sobě svolávají mimořádné zastupitelstvo kvůli kauzám ředitele Pražských služeb"
author: Piráti Praha
image: posts/novaradnice2.jpg
tags: [Kauzy]
---

Praha, 24. září 2025 – Zastupitelské kluby Pirátů a Prahy sobě a zastupitelka a senátorka Hana Kordová Marvanová žádají o svolání mimořádného zastupitelstva hl. města Prahy, předložily k tomu potřebných 24 podpisů. Důvodem jsou vršící se kauzy ředitele Pražských služeb Patrika Romana a především neochota koalice SPOLU a hnutí STAN řešit alarmující situaci ve vedení Prahou vlastněné městské společnosti. 

> „Koaliční partneři zcela nepochopitelně zabránili odvolání ředitele Patrika Romana a na dnešní mimořádné jednání dozorčí rady nepřišli. O záměru na jeho odvolání jsme kolegy informovali již na dřívějších koaličních jednáních, jak nám ukládá koaliční smlouva. Jejich přístup si bohužel nelze vykládat jinak než jako snahu o krytí kauz ředitele Romana. Proto jsme s opozičními kolegy nuceni svolat mimořádné zastupitelstvo. Pokud část koalice a hnutí ANO nevnímá brutální a řadu měsíců trvající poškozování Pražských služeb a také hlavního města Prahy, musíme vše projednat na plénu zastupitelstva,” shrnuje náměstkyně pro životní prostředí a klimatický plán Jana Komrsková.

Ředitele Roman doposud uspokojivě nevysvětlil žádnou ze svých kauz očividného střetu zájmů. Aktuálně nejzávažnější je kauza kolem právních služeb, o které v minulém týdnu informoval server iRozhlas.cz. Ředitele zastupuje v jeho osobních a byznysových záležitostech stejná advokátní kancelář Řanda-Havel legal, která má se společností Pražské služby rámcovou smlouvu a ročně jí fakturuje právní služby v hodnotě cca 20 milionů korun. Právníci z Transparency International to označují za ukázkový střet zájmů.

V březnu Piráti řešili také kauzu střetu zájmů kvůli zakázkám stavební firmy JAPOS STAV, kdy společnost řediteli opravovala jeho rezidenci v Liberci nebo mu postavila apartmán v Chorvatsku. Nedávno se i na radě hlavního města řešilo porušení stanov ze strany vedení Pražských služeb při nákupu 58 aut v hodnotě za 321 milionu korun od firmy VSP auto. Představenstvo nemělo povinný souhlas dozorčí rady k uzavření této transakce. A v neposlední řadě Piráti upozorňovali na nehorázné odměny představenstvu v milionech korun v roce 2023. Kdyby se odměny a počty členů vysokého managementu Pražských služeb snížili na úroveň násobně většího Dopravního podniku, tak za ušetřené peníze by se daly platy více než dvou tisíců řadových zaměstnanců Pražských služeb navýšit až o 12 tisíc korun ročně.

> „Piráti jsou jediná parlamentní strana bez korupčních kauz. Rozhodně nedopustíme další kauzu typu Motol či Dozimetr v pražské městské firmě. Ze strany hlavního města je nezbytné urychleně vyřešit nehorázný střet zájmů ředitele Patrika Romana. Rozhodně nemůžeme čekat na další ostudu, až se o jeho kauzy začnou zajímat orgány činné v trestním řízení,” říká k tomu 1. náměstek primátora Zdeněk Hřib.

> „Kdykoli se objeví problémy v Dopravním podniku, hned se svolává mimořádné Zastupitelstvo. Všechny kluby o tom vedou širokou debatu. Jakmile jde o Pražské služby, panuje podezřele hlučné ticho. Koalice není schopná řešit závažné problémy ve vedení této organizace. Kdyby šlo o jiné pochybení, všichni by okamžitě bili na poplach a snažili se ukázat, že konají. U Pražských služeb vidíme akorát další nevýsledek,” říká předseda klubu Praha sobě Adam Scheinherr.

> „Situaci v Pražských službách považuji za neúnosnou, protože neustále přibývají nejrůznější podezření týkající se porušování stanov, střetu zájmů či nehospodárného nakládání z prostředky této městské společnosti. Dlouhodobě také selhává kontrola akcionáře, kterým je hl. m. Prahy, ze strany valné hromady, Rady hl. m. Prahy. Proto je nezbytné, aby o situaci v této městské společnosti jednalo i zastupitelstvo hl. m. Prahy,“ říká senátorka a zastupitelka Hana Kordová Marvanová,” říká senátorka a zastupitelka Hana Kordová Marvanová.

### Seznam kauz ředitele Romana:

* [https://www.irozhlas.cz/zpravy-domov/prazske-sluzby-plati-desitky-milionu-stejnym-advokatum-kteri-resi-osobni-byznys_2509170500_hrk](https://www.irozhlas.cz/zpravy-domov/prazske-sluzby-plati-desitky-milionu-stejnym-advokatum-kteri-resi-osobni-byznys_2509170500_hrk)
* [https://www.irozhlas.cz/zpravy-domov/roman-poskozuje-dobre-jmeno-prazskych-sluzeb-zakazka-za-300-milionu-vyvolala_2509051600_hrk](https://www.irozhlas.cz/zpravy-domov/roman-poskozuje-dobre-jmeno-prazskych-sluzeb-zakazka-za-300-milionu-vyvolala_2509051600_hrk)
* [https://www.irozhlas.cz/zpravy-domov/prazske-sluzby-zadanim-zakazky-za-321-milionu-obesly-vlastni-pravidla_2508180500_hrk](https://www.irozhlas.cz/zpravy-domov/prazske-sluzby-zadanim-zakazky-za-321-milionu-obesly-vlastni-pravidla_2508180500_hrk)
* [https://www.irozhlas.cz/zpravy-domov/321-milionu-od-prazskych-sluzeb-jedinemu-uchazeci-jeho-obchodni-partner-zna_2508150500_hrk](https://www.irozhlas.cz/zpravy-domov/321-milionu-od-prazskych-sluzeb-jedinemu-uchazeci-jeho-obchodni-partner-zna_2508150500_hrk)

Apartmán u moře pro šéfa městské firmy. Dům je od firmy, která od ní brala zakázku - iDNES.cz

* [https://www.seznamzpravy.cz/clanek/domaci-politika-pro-pet-lidi-18-milionu-vedeni-mestske-firmy-si-rozdalo-odmeny-230036](https://www.seznamzpravy.cz/clanek/domaci-politika-pro-pet-lidi-18-milionu-vedeni-mestske-firmy-si-rozdalo-odmeny-230036)
