---
title: "Poslanecký klub Pirátů posílil na 18 členů a členek. Včetně výrazných pražských tváří"
author: MHMP
image: posts/novi.jpg
tags: [Celostátní politika]
---

107 442 hlasů dostali od voličů Piráti v Praze a jsou celkově třetí nejsilnější parlamentní stranou v hlavním městě. V Praze 1, Praze 2, Praze 3, Praze 5, Praze 6 a Praze 7 dokonce druhou.

V přepočtu na procenta je to téměř 17 procent (16,85 %) a díky tomuhle skvělému výsledku usednou za Prahu v poslaneckých lavicích čtyři zástupci Pirátů a Zelených. Dosavadní místopředsedkyni Poslanecké sněmovny Olgu Richterovou, která získala přes 32 tisíc preferenčních hlasů, doplní předseda Pirátů Zdeněk Hřib a Katerina Demetrashvili, studentka práv a výrazná tvář Mladého Pirátstva. Do horní komory parlamentu se vrací také Zelení, a to díky spolupráci Zelených na pirátských kandidátkách. Za hlavní město to je Gabriela Svárovská.

Nejen, že Piráti zaznamenali skvělý výsledek v Praze, ale celorepublikově splnili svůj cíl a extremistickou SPD nechali za sebou. Celkově čítá poslanecký klub Pirátů 18 členů a členek. Posílí tak o 14 mandátů, do sněmovních lavic míří rekordní počet Pirátek i žen celkově. Horní komoru čeká výrazná personálně obměna – téměř polovina poslanců a poslankyň bude nových.


Pirátský klub začne okamžitě prosazovat svůj program. Stále platí, že Piráti chtějí nakopnout modernizaci státu, dostupnější bydlení a férové podmínky pro rodiny. Hlavní povolební priority jsou k dispozici zde: [Prvních 100 dnů po volbách](https://nakopnemeto.pirati.cz/piratsky-plan-prvnich-100-dnu-po-volbach/).  

Tak letos Piráti a Pirátky! Díky za všechny vaše hlasy a podporu. 

<img src="https://a.pirati.cz/praha/img/posts/richterova-m.jpg" style="float: right; margin: 0 0 1em 1em; width: 200px;">
**Olga Richterová** jako místopředsedkyně Poslanecké sněmovny prosadila během svého působení v politice řadu zákonných úprav v oblasti sociální politiky, ať už šlo o příspěvek na vozidlo pro zdravotně postižené, možnost střídání rodičů při ošetřování, výraznější umožnění přítomnosti rodičů u dětí v nemocnicích, prodloužení otcovské dovolené a navýšení rodičovského příspěvku, sousedské dětské skupiny a zrušení kojeneckých ústavů pro nejmenší děti. Pomohla také s nápravou chyb vlády ohledně ošetřovného a kompenzací v souvislosti s pandemií. V letošních volbách získala od Pražanů 32 447 preferenčních hlasů. 

<img src="https://a.pirati.cz/praha/img/posts/hrib-m.jpg" style="float: right; margin: 0 0 1em 1em; width: 200px;">
**Zdeněk Hřib** jako primátor úspěšně provedl Prahu řadou globálních krizí, od pandemie přes ekonomickou krizi až po dobře zvládnutý příliv uprchlíků z napadené Ukrajiny. V době, kdy byl primátorem Prahy, se povolilo k výstavbě rekordní množství nových bytů za jeden rok. Jako náměstek pro dopravu dohlížel na velké infrastrukturní projekty – od výstavby Metra D po rekonstrukce a stavby nových mostů – které posunou Prahu na novou úroveň. Dříve se jako lékař a manažer podílel na projektech v oblasti kvality péče a bezpečnosti pacientů nebo na vývoji aplikace eRecept. Jako poslanec nakopne českou společnost směrem k větší stabilitě, odolnosti a svobodě, jak to dokázal už v Praze.

<img src="https://a.pirati.cz/praha/img/posts/demetrashvili-m.jpg" style="float: right; margin: 0 0 1em 1em; width: 200px;">
**Katerina Demetrashvili** je studentkou práv a místopředsedkyní Mladého Pirátstva, která se stará o nábor nových členů a dokázala rozšířit řady organizace o 40 %. Podílela se na projektech Mysli na mysl, upozorňujícím na nedostupnost a nedostatečnou kvalitu psychoterapeutické péče, nebo Cyklus není luxus, usilujícím o zvýšení dostupnosti menstruačních potřeb ve školách a veřejných institucích. Absolvovala hudební gymnázium a věnuje se studiu jazyků, hře na klavír, poezii a malbě. V Poslanecké sněmovně chce se zaměřit mimo jiné na téma duševního zdraví. 

<img src="https://a.pirati.cz/praha/img/posts/svarovska-m.jpg" style="float: right; margin: 0 0 1em 1em; width: 200px;">
**Gabriela Svárovská** je spolupředsedkyně strany Zelených, odbornice na lidská práva a boj proti oligarchizaci a bývalá česká diplomatka. Aktivně se zabývá tématy pozice Evropy ve světě, rozšiřování EU, potřebnými reformami evropských institucí, tématy bezpečnosti nebo obrany. S Piráty má společné také téma ochrany životního prostředí.  
