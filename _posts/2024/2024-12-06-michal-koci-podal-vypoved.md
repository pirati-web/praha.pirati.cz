---
title: "Michal Kočí končí jako poradce na MHMP a pozastavil členství ve straně"
author: Piráti
image: posts/novaradnice4.jpg
tags: [Piráti]
---

**Praha, 6. prosince 2024 – Michal Kočí podal výpověď na pozici poradce sekretariátu náměstkyně pražského primátora Jany Komrskové. Kočí skončí také v dalších poradních orgánech rady a zastupitelstva HMP.**

>„Dnes jsem na personální odbor MHMP doručil mou výpověď na pozici poradce. Chci předejít tomu, aby pokračování mého pracovního poměru na magistrátu bylo politickou konkurencí zneužíváno v rámci politického boje. Zároveň ukončuji veškerá svá působení v poradních orgánech rady a zastupitelstva HMP,” informoval Michal Kočí.

Michal Kočí po čtvrteční rezignaci na předsedu místního sdružení Piráti Praha 10 v pátek přerušil také členství ve straně.

Na uvolněnou pozici poradce bude vypsáno nové výběrové řízení. Otevřené výběrové řízení bude standardně zveřejněno na úřední desce MHMP, na pirátském fóru a bude o něm informováno na sociálních sítích.
