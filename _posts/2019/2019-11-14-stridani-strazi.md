---
date:         2019-11-14
tags:         zhmp piráti
title:        "Střídání stráží: Pirátka střídá Piráta na palubě pražského zastupitelstva"
image: 	      posts/komrskova-slib.jpg
author:       MHMP
---

Praha, 14. listopadu 2019 – Na včerejším zasedání Zastupitelstva hl. m. Prahy nahradila Jana Komrsková (Piráti) zastupitele Pavla Hájka. Ten nicméně zůstává jako externista členem výborů zastupitelstva i komisí. Jana Komrsková vystřídala ve funkci místopředsedkyně Výboru pro zdravotnictví, sport a volný čas ZHMP Evu Horákovou (Piráti) a ve funkci člena Výboru finančního ZHMP Komrsková vystřídala Pavla Hájka. 
Místo Hájka byl za člena Výboru pro správu majetku, majetkové podíly a podporu podnikání ZHMP zvolen Petr Beneš (Piráti).

Ing. Pavel Hájek svojí rezignaci doručil primátorovi Zdeňkovi Hřibovi ke dni 22. října 2019. Primátor Hřib jeho rezignaci přijal a tím dnem mu zanikl jeho zastupitelský mandát člena zastupitelstva hl. m Prahy. Hájek i nadále zůstává členem Výboru pro výchovu a vzdělávání a předsedou Komise Rady hl. m. Prahy pro školství.

Nová zastupitelka hl. m. Prahy Ing. Jana Komrsková se díky svému ekonomickému vzdělání již léta věnuje kontrole veřejných financí v rámci projektů z EU. Ve státní správě a samosprávě se pohybuje již sedmým rokem, dlouhodobě působí na městské části Praha 10. V současné době pracuje ve státní správě ve funkci ministerského rady a je ambasadorkou iniciativy Rekonstrukce státu.


