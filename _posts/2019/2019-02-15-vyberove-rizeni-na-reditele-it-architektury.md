---
date:         2019-02-15
tags:         praha informatika
title:        "Hledáme ředitele IT architektury pro Prahu, který pomůže dát informatiku města do pořádku!"
image: 	      posts/smart-prague.jpg
author:       Jan Loužek, Martina Vacková
---

15. února 2019, Praha – Městská společnost Operátor ICT hledá ředitele pro nově zřízený Úsek vývoje a architektury IT. Člověka, který bude řídit tým, výhledově působit v představenstvu společnosti a nastavovat odpovídající procesy v rámci pražského Magistrátu. Počítáme i s tím, že nový ředitel pomůže mimo jiné posunout projekt Smart Prague dál a dát mu nový smysl.

Jedná se o nemalou výzvu. Za čtyři roky v opozici Piráti popsali velmi podrobně neduhy, kterými metropole trpí. Od předražených zakázek přes nefunkční systémy až po nesmyslné technologické hračky typu chytrých laviček. 

Nyní mají jako strana vedoucí Prahu s vlastním primátorem šanci toto od základu změnit, potřebují k tomu ale toho správného člověka, který tomu dokáže prostřednictvím společnosti Operátor ICT pomoci. Dle primátora Zdeňka Hřiba se Praha má stát městem, kam se ostatní budou jezdit učit, jak dělat Smart Cities. 

Co požadujeme od vhodného kandidáta? Vysokoškolské vzdělání technického/IT charakteru, 5 let relevantní praxe v oblasti IT, zkušenosti s řízením vývoje softwaru (minimálně 3 roky), praktické zkušenosti s prostředím cloudu, znalost metodik vývoje softwaru, zkušenosti s open source software, veřejnou správou. Kandidát by také měl umět slovem i písmem anglicky a být bezúhonný. Za výhodu budeme brát, pokud bude znát zákon o obcích a další právní předpisy související s veřejnou správou, software veřejné správy, implementaci FOSS apod. Odkaz na celý text inzerátu: [https://forum.pirati.cz/viewtopic.php?f=572&t=46103&p=606710&fbclid=IwAR3x7XwO38qE_QQJjVaaRF-bW3G_H8jvba2cOFGvZZ6dMg-2HYMHTmqC-OE#p606710](https://forum.pirati.cz/viewtopic.php?f=572&t=46103&p=606710&fbclid=IwAR3x7XwO38qE_QQJjVaaRF-bW3G_H8jvba2cOFGvZZ6dMg-2HYMHTmqC-OE#p606710)

Společnost Operátor ICT je akciová společnost řízená hlavním městem Prahou. Způsob odměňování v této společnosti se neodvíjí od platových tabulek Magistrátu hl. m. Prahy, ale odpovídá praxi v komerčním sektoru. 

Pokud Vás zaujala naše nabídka a na výzvu si troufáte, zašlete nám svůj strukturovaný životopis vč. referencí, dále potom motivační dopis a čestné prohlášení, že při zastupování hl. m. Prahy nebudete ve střetu veřejného zájmu s osobním zájmem. Přihlásit se můžete e-mailem na adresu lidepraha@pirati.cz do pátku, 1. 3. 2019, 23:59. 
