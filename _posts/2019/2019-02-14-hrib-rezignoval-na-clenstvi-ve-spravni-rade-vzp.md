---
date:         2019-02-14
tags:         praha
title:        "Zdeněk Hřib rezignoval na členství ve Správní radě VZP"
image: 	      posts/7hrib.jpg
author:       Martina Vacková
---

14. února 2019 – Praha. V souvislosti se zvolením do funkce primátora hlavního města se Zdeněk Hřib (Piráti) vzdal funkce člena Správní rady VZP s ohledem na kumulaci funkcí, tak jak se slíbil před nástupem do čela vedení Prahy. Piráti na jeho místo nominovali Pavla Východského. Toho v úterý na pozici náhradníka jmenovala Poslanecká sněmovna.

Ve Správní radě VZP jsou jednoznačně další kandidáti, kteří by měli na post rezignovat kvůli střetu zájmů. Například pan Bohuslav Svoboda (ODS), který posílá VZP faktury ze své ordinace. Nebo Petr Zimmermann (ODS), jež je spoluvlastníkem sítě nemocnic a posílá VZP faktury za stovky milionů ročně… 

> „Selský rozum dá, že nelze posílat faktury sám sobě. Nemohu být přece ve vedení veřejné instituce, která nakládá s penězi občanů, a přitom zároveň být jejím dodavatelem.“ 

Pavel Východský ke svému úspěšnému zvolení dodává: 

> „Jsem velmi potěšen mým úterním zvolením Poslaneckou sněmovnou na pozici náhradníka do Správní rady VZP ČR. Současně jsem dostal informaci o rezignaci pana primátora Hřiba na jeho členství ve Správní radě. Rád bych navázal na jeho práci v radě zejména v oblasti IT a připravenosti a vývoje nového informačního systému VZP ČR. Chtěl bych se zaměřit i na úroveň kybernetické bezpečnosti v systémech VZP ČR a dále na souvislosti s novým zákonem o elektronizaci zdravotnictví.“
