---
date:         2019-03-28
tags:         praha bydlení
title:        "Zábranský: Nikoho přes elektroměry šmírovat nebudeme"
image: 	      posts/adam-zabransky-4.jpg
author:       Adam Zábranský
---

Média jsou plná zpráv, že prý v Praze chceme šmírovat lidi přes elektroměry. To je samozřejmě úplná hloupost, nejen kvůli tomu, že pro Piráty je ochrana soukromí velmi důležité téma. Chceme pouze mít statistická data o tom, kolik je v Praze dlouhodobě prázdných bytů: tedy žádné šmírování, žádný zásah do soukromí. Někteří lidé totiž říkají, že jedna z příčin nedostupnosti bydlení v Praze je právě velké množství spekulativně nakoupených bytů, které neslouží k bydlení. Chceme zjistit, jestli je to reálně problém.

Uznejte sami, že chtít data o tom, kolik je ve městě dlouhodobě prázdných bytů, není žádná revoluce. 

Ostatně, tato data pravidelně sbírá i Český statistický úřad, ale bohužel jen jednou za deset let, což je tak trochu těžkopádné.
