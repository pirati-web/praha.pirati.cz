---
date:         2019-08-13
tags:         praha bydlení
title:        "Analýza IPRu o neobsazených bytech a seznam nebytových prostor ve vlastnictví metropole: Červenec Adama Zábranského."
image: 	      posts/adam-zabransky-5.jpg
author:       Adam Zábranský
---

Můj červenec byl takový klidnější, asi třetinu z něho jsem strávil na dovolené. Nicméně co se stalo:

Upozornili jsme městské společnosti na to, že musejí dodržovat zákon o svobodném přístupu k informacím. Do konce prázdnin bychom od nich měli vědět, jak povinnosti vyplývající z tohoto zákona naplňují. O větší transparentnost městských společností se snažím už několik let a budu v tom pokračovat. 

[Zveřejnili jsme přehled nebytových prostor](http://opendata.praha.eu/dataset/nebytove_prostory), které patří pod správu města. Hospodaření města tak bude zase o něco transparentnější. Na pražském portálu otevřených dat můžou nyní občané najít seznam neobsazených i obsazených nebytových prostor spolu s odkazem na nájemní smlouvy. Přehled může být užitečný například pro podnikatele, kteří mají zájem o pronájem nějakého objektu.

[Analýza](http://www.iprpraha.cz/clanek/1929/analyza-mestskeho-bytoveho-fondu-praha-ma-31-tisic-bytu-ve-svem-vlastnictvi-necelych-8-z-nich-je-neobydlenych) ohledně stavu městského bytového fondu je venku! Na základě dotazníků, které vyplnily všechny městské části, máme poprvé relevantní data o stavu obecního bytového fondu. Mimo jiné z analýzy vyšlo, že je potřeba opravit zhruba 2000 bytů. Výrazně k tomu pomohou i dotace, které město na tyto opravy poskytne. Budeme se snažit působit na MČ tak, aby opravené byty nabízely potřebným profesím, zdravotně postiženým či lidem v bytové nouze. 
