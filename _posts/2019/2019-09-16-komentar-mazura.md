---
date:         2019-09-16
tags:         praha-5
title:        "Mazur: Transparentnost je zásadní pirátskou hodnotou, pokud to koaliční partneři nepřijímají, koalice končí"
image: 	      posts/mazur.jpg
author:       Daniel Mazur
---

Praha, 16. září 2019 – Piráti po celou dobu v koalici na Praze 5 bojují za zásady transparentních veřejných zakázek jako nezbytnosti boje proti korupci a za otevřený přístup obyvatel k vedení městské části a k maximu informací. S lítostí konstatuji, že dosavadní koaliční partneři nebyli tomuto přístupu příliš nakloněni. Situaci, tedy rozpad koalice z podzimu 2018, budeme finálně řešit na zítřejším zastupitelstvu, neočekávám ale, že by nová koalice vznikla na stejném půdorysu. Přístup klubu Pirátů ve smyslu aktivního upozorňování na procesní nedostatky a na případy nehospodárností se nezmění. Systémová protikorupční opatření jsou pro Piráty zásadním a stěžejním aspektem komunální politiky.
