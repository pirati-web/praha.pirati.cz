---
layout: post
category: blog
title: "Rusové hrozí Gruzii zákazem importu vína. Místostarosta Prahy 3 nabídl, ať ho přivezou do Čech"
date: 2019-07-09
author: "Štěpán Štrébl"
image: strebl.jpg
tags: praha-3
---

Praha, 9. července 2019 – Gruzínci již přes dva týdny demonstrují proti vlivu Ruské federace na vnitřní politiku Gruzie. Rusko reagovalo zákazem přímých letů do kavkazské země a hrozbou úplného zákazu importu gruzínského vína do Ruska. Vzhledem k tomu, že Rada městské části Praha 3 nedávno schválila spolupráci se Saburtalo, největší čtvrtí hlavního města Tbilisi, místostarosta Prahy 3 Gruzíncům nabídl nové odbytiště pro jejich víno.

> „Nabídl jsem proto gruzínským kolegům, aby své víno prezentovali v rámci 23. ročníku Vinohradského vinobraní. Proevropsky orientovaná Gruzie má s EU asociační dohodu, dohodu o volném obchodu i bezvízový styk. Jsem přesvědčen, že si zaslouží naši plnou podporu. Při příležitosti vinobraní budou moci zástupci Prahy 3 a Saburtalo také slavnostně podepsat již schválené memorandum o partnerství“ uvádí Štěpán Štrébl, místostarosta Prahy 3 pro zahraniční vztahy (Piráti).
