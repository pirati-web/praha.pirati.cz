---
date:         2019-09-19
tags:         praha
title:        "Piráti drží kurz: odmítají kumulaci funkcí, na magistrátu dnes složila slib nová zastupitelka. Starostu Dohnala nahrazuje v zastupitelstvu Aneta Heidlová"
image: 	      posts/aneta-slib.jpg
author:       MHMP
---

Praha, 19. září 2019 – Bc. Aneta Heidlová (Piráti) dnes na Zastupitelstvu hl. m. Prahy nahradila zastupitele Jiřího Dohnala. Dohnal se bude nadále naplno věnovat práci starosty městské části Praha 11, svoji rezignaci doručil primátorovi Zdeňkovi Hřibovi ke dni 3. září. Primátor jeho rezignaci přijal a tím dnem zanikl jeho zastupitelský mandát na Zastupitelstvu hl. m Prahy. Heidlová zároveň starostu Prahy 11 nahradí také ve Výboru pro kulturu a výstavnictví.

Piráti plní slib daný voličům. V období do půl roku po zvolení do uvolněné funkce v jiných městských částech postupně rezignují na funkci zastupitele na magistrátu. Piráti tento mechanismus avizovali v povolební strategii pro volby do Zastupitelstva Magistrátu hlavního města Prahy 2018. 

Piráti jsou zásadně proti kumulaci funkcí a sčítání vyplácených honorářů. Každý volený zastupitel by se své uvolněné funkci měl důsledně věnovat naplno. Pirátští zastupitelé kandidující zároveň na městské části se v souladu s kodexem musejí vzdát od prvního jednání zastupitelstva maximálně do půl roku mandátu na městské části nebo magistrátu, pokud v jiném zastupitelstvu získají uvolněnou funkci.
