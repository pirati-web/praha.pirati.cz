---
layout: post
category: blog
title: >-  
  Padla rada MČ Praha 4; přichází návrat do klientelistických 90. let
date: '2019-04-24 00:01am'
author: Piráti Praha 4
image: svrzeni.jpg
tags: praha-4 koalice
---

Třetí zasedání Zastupitelstva městské části Praha 4 se změnilo v mnohahodinový boj o odvolání Rady MČ Praha 4. S návrhem přišla opoziční zastupitelka Irena Michalcová (hnutí ANO). S opozicí hlasoval člen rady za STAN+KDU-ČSL Josef Svoboda; díky jeho hlasu pak byla rada svržena a následně i ustavena rada nová. Starostkou se tak stala Irena Michalcová, kterou překvapivě podpořila nejen ODS, ale i TOP09, která se na celostátní úrovni proti hnutí ANO vymezuje.

Třetí zasedání Zastupitelstva městské části Praha 4 mělo velice odlišný program od toho, co se před jeho začátkem předpokládalo. Klíčová postava dne, radní Josef Svoboda, se i přes četné dotazy svých kolegů z koalice odmítl zapojit do diskuze a nevysvětlil tak, co ho vedlo ke svržení koaliční rady.

Hlasování o odvolání jednotlivých členů rady proběhlo fyzickým tajným hlasováním ve volební místnosti a protáhlo se až do pozdního večera. Výsledkem hlasování bylo odvolání celé dosavadní rady a následná volba nových členů rady. 

Celou situaci se zájmem přímo v sále sledovalo několik zástupců developerské lobby, kteří od staré koalice marně žádali prodej lukrativních městských pozemků. “Stala se tu dnes jediná věc, a to návrat do klientelistické atmosféry devadesátých let. Jediným nevysvětleným tahem byly odstaveny všechny strany, které na Praze 4 staré praktiky odmítají. Jde o temný den Prahy 4 a veliký krok zpět” okomentoval situaci odvolaný místostarosta Prahy 4 Tibor Vansa (Piráti).

Po dokončení volby nových radních bylo předsedou klubu Piráti a nezávislí navrženo zařadit na program zastupitelstva nový bod - volbu předsedy a tajemníka kontrolního výboru. Tento návrh byl novou koalicí přehlasován a tím bylo jasně dáno najevo, jak nová koalice přistupuje k jednání s opozicí.


