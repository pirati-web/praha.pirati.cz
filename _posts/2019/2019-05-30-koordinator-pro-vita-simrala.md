---
layout: post
category: blog
title: "Volné místo na pirátské palubě: Koordinátor pro radního Víta Šimrala"
date: 2019-05-23
author: "Jan Loužek"
image: vitsimral2.jpg
tags: inzerát
---

Žiješ pro školství, vzdělávání, sport, vědu a technický pokrok? Vítek Šimral, náš radní pro tyto oblasti, [hledá](https://forum.pirati.cz/viewtopic.php?f=572&t=47308) parťáka do týmu!

Co bude tvojí náplní práce? Pomoc se strategickým řízením gesce a realizaci pirátského programu v dané oblasti, příprava jednání svolaných Vítkem Šimralem a jeho kolegy, tvorba zápisů, trocha administrativy, příprava podkladů pro jednání radního, např. na Radě hl. m. Prahy nebo zasedání zastupitelstva.

Pro uvedenou pozici musíš mít dle požadavků úřadu vysokoškolské vzdělání, potom uvítáme schopnost být časově flexibilní (pracovní doba je klouzavá), filozoficky se ztotožnit s programem Pirátů pro Prahu, práci s kancelářským softwarem, samostatnost, svědomitost a schopnost plánování. Samozřejmostí je zájem a zkušenost s problematikou školství, vědy a výzkumu. Jestli chceš mít přehled o aktuální agendě sekretariátu radního, podívej se na [prahainovativni.eu](https://www.prahainovativni.eu/)

Nabízíme pracovní smlouvu nejprve na rok, potom na s prodloužením až do konce volebního období v 11. třídě (25 až 40 tisíc čistého dle stupně podle praxe, mimořádné odměny až do výše 110 000 Kč ročně). K tomu notebook, datový tarif, stravenky, sickdays apod. Seznámíš se s pirátským softwarem, poznáš zblízka lidi ve vedení hlavního města a skutečnou politiku na úrovni milionové metropole, kterou řídí první pirátský primátor na světě. 

Pokud tě nabídka zaujala, zašli nám v jednom pdf životopis a motivační dopis na adresu **jan.louzek@pirati.cz**, a to do 19. června 2019. 

