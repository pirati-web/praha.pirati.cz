---
layout: post
category: blog
title: "Červen Adama Zábranského: Čtvrtmilionu smluv zveřejněno, privatizace dokončeny a centrum bydlení na Praze 10 otevřeno"
date: 2019-07-02
author: "Adam Zábranský"
image: adam-zabransky-6.jpg
tags: bydlení
---

Červen je už za námi, a tak zde přináším pravidelné shrnutí toho, na čem jsem se v uplynulém měsíci podílel.

- Zveřejnili jsme přehled 228 tisíc smluv a několika stovek tisíců faktur (od roku 2014) Magistrátu. [Otevíráme radnici](http://www.praha.eu/jnp/cz/o_meste/magistrat/tiskovy_servis/tiskove_zpravy/praha_zverejnuje_evidenci_smluv_a_faktur.html). 

- Konečně jsme zařídili, že fungují odkazy na usnesení zastupitelstva na magistrátním webu. Na nefunkčnost odkazů jsme my Piráti upozorňovali už od roku 2016. Teď už si mezi sebou můžete odkazy posílat a nemusíte se obávat, že na vás místo usnesení vyskočí chybová hláška. U jednotlivých usnesení jsme navíc doplnili odkazy na to, jak který zastupite hlasoval. Například si to můžete vyzkoušet [tady](http://zastupitelstvo.praha.eu/ina/tedusndetail.aspx?par=252034093101096057047034111101096057044034108101096057045034105101096057045&id=558934)

- Společně s Petrem Benešem a Renatou Chmelovou, starostkou Prahy 10 jsem slavnostně otevřel Kontaktní centrum bydlení Prahy 10. Městská část díky němu získá mnohem lepší přehled o stavu bytové nouze na svém území a bude pomáhat svým občanům i jinak než pronájmem městských bytů (kterých je nedostatek). Skvělý počin!

- Spolu s našimi partnery Platformou pro sociální bydlení, R-Mosty a Sociologickým ústavem Akademie věd ČR jsme uspořádali hned dva workshopy k přípravě akčního plánu ukončování bytové nouze rodin s dětmi v Praze. Jak už asi víte, jako koalice jsme se zavázali, že dostaneme děti z pražských ubytoven do normálních bytů. A tento závazek hodláme splnit!

- Uspořádali jsme první hromadné [setkání s městskými částmi](https://praha.pirati.cz/magistrat-zahajil-koordinaci-cinnosti-k-dostupnosti-bydleni.html) ohledně dostupnosti bydlení. Chceme se scházet jednou za čtvrt roku a spolupracovat v této oblasti, která trápí nás všechny.

- Na červnovém zastupitelstvu jsme konečně vyřešili otázku privatizace: v rámci koaličního kompromisu jsme se dohodli, že dokončíme jen privatizaci, která již v minulém volebním období byla rozjednaná. Jedná se o 6 bytových domů. Město si ale ponechá dispozice k prázdným bytům v těchto domech. Žádná další privatizace magistrátních bytů se už [konat nebude](https://praha.pirati.cz/praha-jiz-nebude-provadet-privatizace.html) a oproti původním plánům se tedy nebude privatizovat 804 bytů. Myslím si, že Praha by si měla nechávat své byty za účelem poskytování dostupného bydlení a ne je rozprodávat.

- Řešíme také připravovanou revizi dávek na bydlení z dílny Ministerstva práce a sociálních věcí. Jeho návrh je [dost šílený](http://www.praha.eu/jnp/cz/o_meste/magistrat/tiskovy_servis/tiskove_zpravy/vedeni_prahy_zasadne_nesouhlasi_s.html?)
