---
layout: post
category: blog
title: "Podporujeme účast Tchaj-wanu na Světovém zdravotnickém shromáždění"
date: 2019-05-16
author: "Joey Wang, Michaela Krausová"
image: taiwan.jpg
tags: zahraničí
---

Dnes se na Staroměstském náměstí shromáždili občané, kteří chtějí, aby byl Tchajwan připuštěn na letošní Světové zdravotnické shromáždění (WHA), tedy jednání výkonné rady Světové zdravotnické organizace (WHO). Na akci, které se ostrov pravidelně již od roku 2009 účastnil, nebyl pozván na základě politického nátlaku ze strany pevninské Číny. 

> „Vyloučit Tchaj-wan z WHA poškozuje základní práva 23 milionů obyvatel Tchaj-wanu, rovněž představuje i vážnou trhlinu v celosvětové síti zdravotnického systému“, uvedl zástupce TECO, p. Joey Chung-I Wang, ambasador. 

Tchaj-wan není v iniciativě získání přístupu na jednání WHA v současné době osamocen. Zapojení ostrova v této organizaci podporuje řada zemí, svůj podpis k výzvě adresované Světové zdravotnické organizaci podpořilo i 55 poslanců Parlamentu České republiky. Letošní Světové zdravotnické shromáždění se uskuteční v Ženevě ve dnech 20. – 28. května 2019. 

Na dnešním shromáždění spustil Tchaj-wan podpisovou kampaň s výzvou „Health for All-Taiwan Can Help“ a získal podpisy řady účastníků. Výzvy se účastnila také předsedkyně zastupitelského klubu Pirátů Michaela Krausová.

> „Jsem rádá, že Praha může alespoň symbolicky podpořit malý a demokratický ostrov, který se pevninská Čína snaží izolovat od světového dění. 

V březnu 2019 navštívil tchajwanskou metropoli Tchaj-pej primátor hlavního města Prahy Zdeněk Hřib, který zde dojednal zřízení přímé letecké linky s Prahou, ohromným způsobem zpropagoval Prahu i Českou republiku na celém ostrově, načerpal znalosti v oblasti Smart Cities a IT a mimo jiné dohodl pro ZOO Praha dodání [luskouna](https://www.facebook.com/zdenek.hrib.primator/photos/a.302534390356236/375282113081463/).


