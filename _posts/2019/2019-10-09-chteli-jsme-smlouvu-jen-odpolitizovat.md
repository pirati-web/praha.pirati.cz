---
date:         2019-10-09
tags:         praha zahraničí
title:        "Krausová: Chceme odpolitizovat smlouvu s Pekingem, výhružky ale odmítáme"
image: 	      posts/tk-krausova.jpg
author:       Michaela Krausová
---

Praha, 9. října 2019 – Rada hl. m. Prahy rozhodla, že vypoví smlouvu s Pekingem. Čínské velvyslanectví tento krok ostře zkritizovalo a dodalo, že mohou být ohroženy zájmy české metropole. V minulosti Čína zrušila některá vystoupení hudebních těles, která jsou původem z Prahy, nebo mají Prahu v názvu.

> V momentě, kdy vám od partnera chodí čisté výhrůžky, nelze o trvání partnerství hovořit. My jsme od začátku chtěli pouze odpolitizovat vztah mezi Pekingem a Prahou, aby hlavní město nebylo zatahováno do zahraniční politiky České republiky. Druha strana začala Prahu šikanovat a nyní se přidaly i otevřené vyhrůžky. Věřím, že ukončení partnerství schválí příští týden i zastupitelé, stejně jakože k tomuto silnému prohlášení čínského velvyslance, které vypovídá o zcela odlišném a totalitním pohledu na svět, zaujme postoj i vláda ČR, uvedla k záležitosti Michaela Krausová, předsedkyně Zastupitelského klubu Pirátů.
