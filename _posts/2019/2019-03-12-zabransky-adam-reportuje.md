---
date:         2019-03-12
tags:         praha bydlení
title:        "Únorová práce radního Zábranského: Hotel Opatov, sociální práce, spolupráce s městskými částmi a mnoho dalšího..."
image: 	      posts/adam-zabransky-3.jpg
author:       Adam Zábranský
---

Co jsem dělal v únoru? Tady jsou nějaké střípky. Na Magistrátu se uskutečnilo školení holandské organizace HVO Querido Discus, která je průkopníkem systému Bydlení především (Housing First) v Evropě. Zástupci organizace školili pražské poskytovatele sociálních služeb, kteří budou sloužit jako opora v zabydlování lidem bez domova, pro které se připravují městské byty.

* Představili jsme půlroční plán koalice – z pozice radního pro bydlení a transparentnost se mimo jiné budu zabývat ukončováním bezdomovectví rodin s dětmi a seniorů a spustíme rozklikávací rozpočet Prahy.

* Sešel jsem se se zástupci neziskových organizací z oblasti sociálních služeb, kterým Praha pronajímá byty pro jejich klienty. Projednávali jsme spolu nová pravidla k pronájmu magistrátních bytů, která dle mého názoru přináší obrovskou změnu k lepšímu oproti stávajícímu stavu.

* Sešel jsem se s Piráty z MČ ohledně nakládání s bytovým fondem jednotlivých MČ. Jedním z mých cílů je, aby Magistrát a městské části spolupracovaly v oblasti bytové politiky.

* Byli jsme se podívat do Brna s radní Milenou Johnovou, předsedkyní sociálního výboru Evou Horákovou, ředitelem odboru sociální péče a dalšími kolegy. Na brněnském magistrátu nám byly představeny tři pilotní projekty, které se zabývají zabydlováním lidí v tíživé sociální situaci (žijí na ulici nebo na ubytovnách či azylových domech) a ukončováním bezdomovectví. Čerpali jsme inspiraci pro zavedení podobných projektů i v Praze.

* Byl jsem na prohlídce bývalého hotelu Opatov, který je minimálně 10 let vybydlený a patří Magistrátu. Prohlídka se uskutečnila společně se zástupci MČ Prahy 11, pod kterou spadá sousední věžový dům. Vytvoříme pracovní skupinu, která bude řešit veškeré záležitosti a dopady ohledně plánované rekonstrukce obou objektů. Po rekonstrukci vznikne více než 300 bytů.

* Novinářům jsem poskytl několik rozhovorů, myslím že se povedl například tento pro Euro: [https://www.euro.cz/tv/mestske-byty-maji-zustat-socialne-potrebnym-rika-prazsky-radni-pro-bydleni-adam-zabransky-1440787](https://www.euro.cz/tv/mestske-byty-maji-zustat-socialne-potrebnym-rika-prazsky-radni-pro-bydleni-adam-zabransky-1440787)

* A na závěr taková zábavnější věc: Na Praze 1 jsem podával vysvětlení v rámci přestupkového řízení proti Pirátům. Praha 1 řeší, jestli jsme neporušili zákon, když jsme v létě před nepoctivou směnárnou turisty upozorňovali na nevýhodné kurzy
