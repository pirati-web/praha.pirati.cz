---
layout: post
category: blog
title: >-  
  Michal Špaček promluví o řešeních a problémech sociálních sítí
date: '2019-04-25 00:01am'
author: Zdeněk Zchar
image: novepice.jpg
tags: informatika
---

Rizika plynoucí z používání sociálních sítí jsou tématem, které se týká každého z nás. Ve čtvrtek 25. dubna proto promluví v pražském Pirátském centru (PiCe) odborník na internetovou bezpečnost Michal Špaček. Od 18:00 potom představí, jak snadno sebe a svá data chránit.

> „Zajímají mě detaily různých útoků, protože jejich správným pochopením se dá navrhnout účinná ochrana. To platí nejen pro sociální sítě, ale obecně pro počítačovou bezpečnost, a nejen pro ni. Na reálných
příkladech se to chápe nejlépe, to je skoro jako zažít to na vlastní kůži.“ vyjádřil se Michal Špaček o svém přístupu k tématu.

Michal Špaček vyvíjí webové aplikace a věnuje se školení jejich vývojářů tak, aby se minimalizovala bezpečnostní rizika spojená s jejich používáním. Mnohá z nich vznikají chováním právě samotných
uživatelů.

A pro koho je přednáška vhodná? 

> „Určitě přijďte, pokud si myslíte, že postnutí fotky vaší letenky na Facebook je v pohodě, nebo že „záchranné otázky“ u e-mailu zvyšují bezpečnost, nebo že používání
stejného hesla jen s malou změnou na více webech je OK, nebo že dvoufaktorové zabezpečení účtu je zbytečnost.“ odpověděl spoluorganizátor a iniciátor události Martin Suchan.
