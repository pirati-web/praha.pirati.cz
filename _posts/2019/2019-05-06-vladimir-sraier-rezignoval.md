---
layout: post
category: blog
title: >-  
  Piráti jdou příkladem: Vladimír Šraier vyvodil osobní odpovědnost za pořízení služebního telefonu a rezignoval na post v dozorčí radě Trade Centre Praha, a. s.
date: '2019-05-06 00:01am'
author: Piráti Praha
image: sraier.jpg
tags: dozorčí-rady 
---

Praha, 6. května 2019 – Vítěz otevřeného výběrového řízení Pirátské strany do dozorčí rady Trade Centre Praha, a. s. Vladimír Šraier rezignoval na své místo v dozorčí radě Trade Centre Praha, a. s. Česká pirátská strana má jasně stanovená pravidla svého vnitřního fungování, kontrolní mechanismy a dlouhodobě prosazují vymáhání osobní odpovědnosti za pochybení nejen úředníků, ale i politiků a svých nominantů v orgánech veřejné správy. Vladimír Šraier si jako člen dozorčí rady objednal drahý mobilní telefon, na který měl v rámci smlouvy nárok. Svoji chybu si ale v zápětí uvědomil a telefon uhradil z vlastních peněz. Každopádně za tuto svoji politickou chybu uznal svou odpovědnost v plném rozsahu. 

Vladimír Šraier k celé záležitosti dodal: 

> „Byla to chyba a už před týdnem jsem požádal o odkup telefonu v pořizovací ceně. Nárok na služební telefon mají sice podle smlouvy schválené Radou hlavního města Prahy všichni členové DR, ale mobily jsou citlivá záležitost i v korporátu. O odkup jsem požádal pár dní po převzetí nového přístroje, konkrétně 18.4. a 25.4. jsem dostal odpověď, že mi fakturu nepošlou, protože se to bude 6/5 projednávat na DR. Teď je jasné proč. Takže faktura nefaktura, prostě peníze posílám. V každém případě jsem to neměl dělat a omlouvám se za to. V rámci možností jsem se pokusil o rychlou nápravu. Výsledek by měl být takový, že nikomu nevznikla žádná škoda ani náklad.“

Zdeněk Hřib v návaznosti na tento incident navrhnul na koaličním jednání, aby došlo k úpravě všech smluv s členy dozorčích rad městských firem se stoprocentním podílem města. Díky tomu by došlo k vynětí nároku na služební telefon a především by byly transparentně zveřejňovány veškeré finanční odměny, které členové dozorčích rad za svoji funkce získávají. Jde o jeden z kroků k naplňování závazku, který Piráti dali voličům, že z Prahy se stane nejtransparentnější město v Česku. 

> „Myslím si, že v rámci práce na částečný úvazek, kterou členství v dozorčí radě městské společnosti je, není nutné mít nárok na služební telefon. Hlavně ale ctím nárok všech občanů dozvědět se, jaká finanční ohodnocení pobírají členové dozorčích rad za svou práci. Bude to mj. kontrola před možnou přemrštěnou kumulací odměn za členství v několika dozorčích radách najednou, která se v Praze v minulosti u jednotlivců velice často objevovala.“
