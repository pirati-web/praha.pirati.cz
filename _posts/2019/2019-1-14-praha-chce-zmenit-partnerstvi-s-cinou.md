---
date:         2019-01-14
tags:         zahraničí
title:        "Praha chce jednat s Pekingem o úpravě vzájemné dohody o sesterských městech"
image: 	      posts/tk-cina.jpg
author:       Martina Vacková
---

Nová koalice Pirátů, Prahy Sobě a Spojených sil pro Prahu napravuje politiku vedenou bývalým vedením pražského magistrátu. Chce upravit smlouvu o spolupráci mezi českou metropolí a Pekingem. Konkrétně chce koalice opravit článek 3 deklarující, že Praha v souladu s českou vládou nadále uznává politiku jedné Číny, stejně jako uznává Tchaj-wan nedílnou součástí čínského území.

> „Chci apolitické rovnocenné partnerství mezi Prahou a Pekingem založené na kulturní výměně.“ říká o své vizi partnerství mezi oběma metropolemi primátor Zděnek Hřib. Smlouvu v její stávající podobě odhlasovalo v minulém volebním období většina zastupitelů ANO, ČSSD, ODS a komunistů. Trojkoalice, TOP09 a Piráti byli proti deklaraci od jejího samotného počátku. 

O změně příslušného článku dohody mezi Prahou a Pekingem bude Rada hlavního města Prahy hlasovat během ledna. Podle Jana Čižinského by smlouva neměla řešit čínskou vnitřní politiku.

Pokud Rada návrh schválí, dostane primátor mandát jednat se zástupci Pekingu o úpravě dohody s cílem problematický článek vypustit. 

> „Cílem je odmítnout politiku, která není v souladu s dlouhodobým zahraničně politickým směřování Česka, které bylo založeno především na úctě k lidským právům,“ říká předsedkyně klubu Pirátů Michaela Krausová, která na problematický postoj Česka vůči Číně upozorňovala už před dvěma lety během státní návštěvy prezidenta Si Ťin-pchinga.

> „Schválení článku 3 v dohodě mezi Prahou a Pekingem před třemi lety bylo nestandardní, protože do smlouvy o spolupráci mezi hlavními městy politická deklarace nepatří. Nesouhlasím s tím, aby Praha takto dávala najevo podporu autoritářského režimu, který v Číně panuje,“ říká Hana Marvanová.

Uzavírání mezinárodních smluv podobného typu přitom není nic neobvyklého. Praha má v současné době uzavřené mezinárodní partnerství také s dalšími světovými metropolemi, jako je Washington, Dublin či Kodaň. 
